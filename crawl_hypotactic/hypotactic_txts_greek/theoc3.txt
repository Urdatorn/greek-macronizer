[Εὐνείκα μ᾽ἐγέλαξε θέλοντά μιν ἁδὺ φιλῆσαι,], [--- uu-u u-u u -u u--]
[καί μ᾽ἐπικερτομέοισα τάδ᾽ ἔννεπεν· "ἔρρ᾽ ἀπ᾽ ἐμεῖο.], [- uu-uu-u u -uu - u u--]
[βουκόλος ὢν ἐθέλεις με κύσαι τάλαν; οὐ μεμάθηκα], [-uu - uu- u u- uu - uu--]
[ἀγροίκως φιλέειν, ἀλλ᾽ ἀστικὰ χείλεα θλίβειν.], [--- uu- - -uu -uu --]
[μή τύ γέ μευ κύσσῃς τὸ καλὸν στόμα μηδ᾽ ἐν ὀνείροις.], [- u u - -- u u- uu - u u--]
[οἷα βλέπεις, ὁπποῖα λαλεῖς, ὡς ἄγρια παίσδεις,], [-u u- --u u- - -uu --]
[ὡς τρυφέρ᾽ αἰκάλλεις, ὡς κωτίλα ῥήματα φράσδεις·], [- uu --- - -uu -uu --]
[ὡς μαλακὸν τὸ γένειον ἔχεις, ὡς ἁδέα χαίταν.], [- uu- u u-u u- - -uu --]
[χείλεά τοι νοσέοντι, χέρες δέ τοι ἐντὶ μέλαιναι,], [-uu - uu-u u- u u -u u--]
[καὶ κακὸν ἐξόσδεις. ἀπ᾽ ἐμεῦ φύγε, μή με μολύνῃς."], [- uu --- u u- uu - u u--]
[τοιάδε μυθίζοισα τρὶς εἰς ἑὸν ἔπτυσε κόλπον,], [-uu ---u u - uu -uu --]
[καί μ᾽ἀπὸ τᾶς κεφαλᾶς ποτὶ τὼ πόδε συνεχὲς εἶδε], [- uu - uu- uu - uu -uu --]
[χείλεσι μυχθίζοισα καὶ ὄμμασι λοξὰ βλέποισα,], [-uu ---u u -uu -u u--]
[καὶ πολὺ τᾷ μορφᾷ θηλύνετο, καί τι σεσαρὸς], [- uu - -- --uu - u u--]
[καὶ σοβαρόν μ᾽ἐγέλαξεν. ἐμοὶ δ᾽ἄφαρ ἔζεσεν αἷμα,], [- uu- uu-u u- uu -uu --]
[καὶ χρόα φοινίχθην ὑπὸ τὤλγεος ὡς ῥόδον ἕρσᾳ.], [- uu --- uu -uu - uu --]
[χἁ μὲν ἔβα με λιποῖσα· φέρω δ᾽ὑποκάρδιον ὀργάν,], [- u u- u u-u u- uu-uu --]
[ὅττί με τὸν χαρίεντα κακὰ μωμήσαθ᾽ ἑταίρα.], [-u u - uu-u u- --u u--]
[ποιμένες, εἴπατέ μοι τὸ κρήγυον· οὐ καλὸς ἐμμί;], [-uu -uu - - -uu - uu --]
[ἆρά τις ἐξαπίνας με θεὸς βροτὸν ἄλλον ἔτευξε;], [-u u -uu- u u- uu -u u--]
[καὶ γὰρ ἐμοὶ τὸ πάροιθεν ἐπάνθεεν ἁδύ τι κάλλος], [- u u- u u-u u-uu -u u --]
[ὡς κισσὸς ποτὶ πρέμνον, ἐμὰν δ᾽ἐπύκαζεν ὑπήναν,], [- -- uu -u u- uu-u u--]
[χαῖται δ᾽οἷα σέλινα περὶ κροτάφοισι κέχυντο,], [-- -u u-u u- uu-u u--]
[καὶ λευκὸν τὸ μέτωπον ἐπ᾽ ὀφρύσι λάμπε μελαίναις·], [- -- u u-u u -uu -u u--]
[ὄμματά μοι γλαυκᾶς χαροπώτερα πολλὸν Ἀθάνας,], [-uu - -- uu-uu -u u--]
[καὶ στόμα δ᾽αὖ πακτᾶς γλυκερώτερον, ἐκ στομάτων δὲ], [- uu - -- uu-uu - uu- -]
[ἔρρεέ μοι φωνὰ γλυκερωτέρα ἢ μέλι κηρῶ.], [-uu - -- uu-uu - uu --]
[ἁδὺ δέ μοι τὸ μέλισμα, καὶ ἢν σύριγγι μελίσδω,], [-u u - u u-u u - --u u--]
[κἢν αὐλῷ δονέω, κἢν δώνακι, κἢν πλαγιαύλῳ.], [- -- uu- - -uu - uu--]
[καὶ πᾶσαι καλόν με κατ᾽ ὤρεα φαντὶ γυναῖκες,], [- -- -- u u -uu -u u--]
[καὶ πᾶσαί με φιλεῦντι· τὰ δ᾽ἀστικά μ᾽οὐκ ἐφίλασεν,], [- -- u u-u u -uu - uu--]
[ἀλλ᾽ ὅτι βουκόλος ἐμμὶ παρέδραμε κοὔποτ᾽ ἀκούει,], [- uu -uu -u u-uu -u u--]
[ὡς ὁ καλὸς Διόνυσος ἐν ἄγκεσι πόρτιν ἔλαυνεν·], [- u u- uu-u u -uu -u u--]
[οὐκ ἔγνω δ᾽,ὅτι Κύπρις ἐπ᾽ ἀνέρι μήνατο βούτᾳ], [- -- uu -u u -uu -uu --]
[καὶ Φρυγίοις ἐνόμευσεν ἐν ὤρεσι καὶ τὸν Ἄδωνιν], [- uu- uu-u u -uu - u u--]
[ἐν δρυμοῖσι φίλασε καὶ ἐν δρυμοῖσιν ἔκλαυσεν.], [- --u u-u u - --u u--]
[Ἐνδυμίων δὲ τίς ἦν; οὐ βουκόλος; ὅν γε Σελάνα], [-uu- u u - - -uu - u u--]
[βουκολέοντα φίλασεν, ἀπ᾽ Οὐλύμπω δὲ μολοῖσα], [-uu-u u-u u --- u u--]
[λάθριον ἀν νάπος ἦλθε καὶ εἰς ἕνα παιδὶ κάθευδε.], [-uu - uu -u u - uu -u u--]
[καὶ τὺ Ῥέα κλαίεις τὸν βουκόλον. οὐχὶ δὲ καὶ τὺ], [- u u- -- - -uu -u u - -]
[ὦ Κρονίδα διὰ παῖδα βοηνόμον ὄρνις ἐπλάγχθης;], [- uu- uu -u u-uu -u u--]
[Εὐνείκα δὲ μόνα τὸν βουκόλον οὐκ ἐφίλασεν,], [--- u u- - -uu - uu--]
[ἁ Κυβέλας κρέσσων καὶ Κύπριδος ἠδὲ Σελάνας.], [- uu- -- - -uu -u u--]
[μηκέτι μηδὲ σὺ Κύπρι τὸν ἁδέα μήτε κατ᾽ ἄστυ], [-uu -u u -u u -uu -u u --]
[μήτ᾽ ἐν ὄρει φιλέοις, μούνη δ᾽ἀνὰ νύκτα καθεύδοις.], [- u u- uu- -- uu -u u--]
[Ἁ πενία Διόφαντε μόνα τὰς τέχνας ἐγείρει,], [- uu- uu-u u- - -u u--]
[αὐτὰ τῶ μόχθοιο διδάσκαλος· οὐδὲ γὰρ εὕδειν], [-- - --u u-uu -u u --]
[ἀνδράσιν ἐργατίναισι κακαὶ παρέχοντι μέριμναι.], [-uu -uu-u u- uu-u u--]
[κἂν ὀλίγον νυκτός τις ἐπιμύσσῃσι, τὸν ὕπνον], [- uu- -- u u---u u --]
[αἰφνίδιον θορυβεῦσιν ἐφιστάμεναι μελεδῶναι.], [-uu- uu-u u-uu- uu--]
[Ἰχθύος ἀγρευτῆρες ὅμως δύο κεῖντο γέροντες,], [-uu ---u u- uu -u u--]
[στρωσάμενοι βρύον αὖον ὑπὸ πλεκταῖς καλύβαισι,], [-uu- uu -u u- -- uu--]
[κεκλιμένοι τοίχῳ τῷ φυλλίνῳ· ἐγγύθι δ᾽αὐτοῖν], [-uu- -- - -uu -uu --]
[κεῖτο τὰ ταῖν χειροῖν ἀθλήματα, τοὶ καλαθίσκοι,], [-u u - -- --uu - uu--]
[τοὶ κάλαμοι, τἄγκιστρα τὰ φυκιόεντα δέλητα], [- uu- --u u -uu-u u--]
[ὁρμιαὶ κύρτοι τε καὶ ἐκ σχοίνων λαβύρινθοι,], [--- -- u u - -- uu--]
[μήρινθοι κώπα τε γέρων τ᾽ἐπ᾽ ἐρείσμασι λέμβος·], [--- -- u u- u u-uu --]
[νέρθεν τᾶς κεφαλᾶς φορμὸς βραχύς, εἷμά τ᾽ἐπί σφι], [-- - uu- -- uu -u u- -]
[οὗτος τοῖς ἁλιεῦσιν ὁ πᾶς πόρος, οὗτος ὁ πλοῦτος.], [-- - uu-u u - uu -u u --]
[οὐδεὶς δ᾽οὐ σισύραν εἶχ᾽ οὐ λίνα· πάντα περισσά,], [-- - uu- - - uu -u u--]
[πάντ᾽ ἐδόκει τήνοις· ἁ γὰρ πενία σφας ἔτειρε], [- uu- -- - - uu- u u--]
[οὐδεὶς δ᾽ἐν μέσσῳ γείτων· πενίᾳ δὲ παρ᾽ αὐτὰν], [-- - -- -- uu- u u --]
[θλιβομέναν καλύβαν τρυφερὸν προσέναχε θάλασσα.], [-uu- uu- uu- uu-u u--]
[κοὔπω τὸν μέσατον δρόμον ἄνυεν ἅρμα Σελάνας,], [-- - uu- uu -uu -u u--]
[τοὺς δ᾽ἁλιεῖς ἤγειρε φίλος πόνος, ἐκ βλεφάρων δὲ], [- uu- --u u- uu - uu- -]
[ὕπνον ἀπωσάμενοι σφετέραις φρεσὶν ἤρεθον αὐδάν.], [-u u-uu- uu- uu -uu --]
[ψεύδοντ᾽ ὦ φίλε πάντες, ὅσοι τὰς νύκτας ἔφασκον], [-- - uu -u u- - -u u--]
[τῶ θέρεος μινύθειν, ὅτε τἄματα μακρὰ φέρει Ζεύς.], [- uu- uu- uu -uu -u u- -]
[ἤδη μυρί᾽ ἐσεῖδον ὀνείρατα, κοὐδέπω ἀώς.], [-- -u u-u u-uu -uu --]
[μὴ λαθόμην; τί τὸ χρῆμα; χρόνον δ᾽αἱ νύκτες ἔχοντι.], [- uu- u u -u u- - -u u--]
[Ἀσφαλίων, μέμφῃ τὸ καλὸν θέρος; οὐ γὰρ ὁ καιρὸς], [-uu- -- u u- uu - u u --]
[αὐτομάτως παρέβα τὸν ἑὸν δρόμον· ἀλλὰ τὸν ὕπνον], [-uu- uu- u u- uu -u u --]
[ἁ φροντὶς κόπτοισα μακρὰν τὰν νύκτα ποιεῖ τοι.], [- -- --u u- - -u u- -]
[ἆρ᾽ ἔμαθες κρίνειν πόκ᾽ ἐνύπνια; χρηστὰ γὰρ εἶδον.], [- uu- -- u u-uu -u u --]
[οὔ δε θέλω τὠμῶ φαντάσματος ἦμεν ἄμοιρον.], [- u u- -- --uu -u u--]
[ὡς καὶ τὰν ἄγραν, τὠνείρατα πάντα μερίζευ.], [- - - -- --uu -u u--]
[ὃς γὰρ ἂν εἰκάξῃ κατὰ τὸν νόον οὗτος ἄριστος], [- u u --- uu - uu -u u--]
[ἐστὶν ὀνειροκρίτας, ὁ διδάσκαλός ἐστι παρ᾽ ᾧ νοῦς.], [-u u-uu- u u-uu -u u - -]
[ἄλλως καὶ σχολά ἐστι· τί γὰρ ποιεῖν ἂν ἔχοι τις], [-- - uu -u u - -- u u- -]
[κείμενος ἐν φύλλοις ποτὶ κύματι μηδὲ καθεύδων,], [-uu - -- uu -uu -u u--]
[ἀλλ᾽ ὄνος ἐν ῥάμνῳ τό τε λύχνιον ἐν πρυτανείῳ·], [- uu - -- u u -uu - uu--]
[φαντὶ γὰρ ἀγρυπνίαν τόδ᾽ ἔχειν. λέγε μοί ποτε νυκτὸς], [-u u -uu- u u- uu - uu --]
[ὄψιν, ἐπεὶ τά τις οἶδε λέγει μανύεν ἑταίρῳ.], [-u u- u u -u u- uu- ---]
[δειλινὸν ὡς κατέδαρθον ἐν εἰναλίοισι πόνοισιν], [-uu - uu-u u -uu-u u--]
[(οὐ μὰν ἦν πολύσιτος, ἐπεὶ δειπνεῦντες ἐν ὥρᾳ,], [- - - uu-u u- --u u --]
[εἰ μέμνῃ, τᾶς γαστρὸς ἐφειδόμεθ᾽), εἶδον ἐμαυτὸν], [- -- - -u u-uu -u u--]
[ἐν πέτρᾳ μεμαῶτα, καθεζόμενος δ᾽ἐδόκευον], [- -- uu-u u-uu- uu--]
[ἰχθύας, ἐκ καλάμων δὲ πλάνον κατέσειον ἐδωδάν.], [-uu - uu- u u- uu-u u--]
[καί τις τῶν τραφερῶν ὠρέξατο· καὶ γὰρ ἐν ὕπνοις], [- - - uu- --uu - u u --]
[πᾶσα κύων ἄρκτον μαντεύεται, ἰχθύα κἠγών.], [-u u- -- --uu -uu --]
[χὡ μὲν τὠγκίστρῳ ποτεφύετο, καὶ ῥέεν αἷμα,], [- - --- uu-uu - uu --]
[τὸν κάλαμον δ᾽ὑπὸ τῶ κινήματος ἀγκύλον εἶχον], [- uu- uu - --uu -uu --]
[τὼ χέρε τεινόμενον περικλώμενον, εὐρὺν ἀγῶνα,], [- uu -uu- uu-uu -u u--]
[πῶς νιν ἕλω μέγαν ἰχθὺν ἀφαυροτέροισι σιδάροις.], [- u u- uu -u u-uu-u u--]
[εἶθ᾽ ὑπομιμνάσκων τῶ τρώματος ἠρέμ᾽ ἔνυξα,], [- uu--- - -uu -u u--]
[καὶ νύξας ἐχάλαξα, καὶ οὐ φεύγοντος ἔτεινα.], [- -- uu-u u - --u u--]
[ἤνυσα δ᾽ὦν τὸν ἄεθλον, ἀνείλκυσα χρύσεον ἰχθύν,], [-uu - u u-u u-uu -uu --]
[παντᾷ τοι χρυσῷ πεπυκασμένον· εἶχε δὲ δεῖμα,], [-- - -- uu-uu -u u --]
[μήτι Ποσειδάωνι πέλοι πεφιλημένος ἰχθὺς], [-u u---u u- uu-uu --]
[ἢ τάχα τᾶς γλαυκᾶς κειμήλιον Ἀμφιτρίτης.], [- uu - -- --uu ----]
[ἠρέμα δ᾽αὐτὸν ἐγὼν ἐκ τὠγκίστρω ἀπέλυσα,], [-uu -u u- - --- uu--]
[μή ποτε τῶ στόματος τἀγκίστρια χρυσὸν ἔχοιεν.], [- uu - uu- --uu -u u--]
[καὶ τὸν μὲν πίστευσα καλεῖν τὸν ἐπήρατον ἰχθύν,], [- - - --u u- u u-uu --]
[ὤμοσα δ᾽οὐκέτι λοιπὸν ὑπὲρ πελάγους πόδα θεῖναι,], [-uu -uu -u u- uu- uu --]
[ἀλλὰ μενεῖν ἐπὶ γᾶς καὶ τῷ χρυσῷ βασιλεύσειν.], [-u u- uu - - - -- uu--]
[ταῦτά με κἀξήγειρε, τὺ δ᾽ὦ ξένε λοιπὸν ἔρειδε], [-u u ---u u - uu -u u--]
[τὰν γνώμαν· ὅρκον γὰρ ἐγὼ τὸν ἐπώμοσα ταρβῶ.], [- -- -- u u- u u-uu --]
[καὶ σύγε τί τρέσσεις; οὐκ ὤμοσας· οὐδὲ γὰρ ἰχθὺν], [- uu - -- - -uu -u u --]
[χρύσεον ὡς ἴδες εὗρες, ἴσα δ᾽ἦν ψεύδεσιν ὄψις,], [-uu - uu -u u- - -uu --]
[ἐλπὶς τῶν ὕπνων. ζάτει τὸν σάρκινον ἰχθύν,], [-- - -- -- - -uu --]
[εἰ γάρ πᾳ κνώσσων ἔτ᾽ ἐτώσια ταῦτα ματεύσεις,], [- - - -- u u-uu -u u--]
[μὴ σὺ θάνῃς λιμῷ καίτοι χρυσοῖσιν ὀνείροις.], [- u u- -- -- --u u--]
[Ὕμνέομεν Λήδας τε καὶ αἰγιόχου Διὸς υἱώ,], [-uu- -- u u -uu- uu --]
[Κάστορα καὶ φοβερὸν Πολυδεύκεα πὺξ ἐρεθίζειν], [-uu - uu- uu-uu - uu--]
[χεῖρας ἐπιζεύξαντα μέσας βοέοισιν ἱμᾶσιν.], [-u u---u u- uu-u u--]
[ὑμνέομεν καὶ δὶς καὶ τὸ τρίτον ἄρσενα τέκνα], [-uu- - - - - uu -uu --]
[κούρης Θεστιάδος, Λακεδαιμονίους δύ᾽ ἀδελφούς,], [-- -uu- uu-uu- u u--]
[ἀνθρώπων σωτῆρας ἐπὶ ξυροῦ ἤδη ἐόντων,], [--- --u u- uu -u u--]
[ἵππων θ᾽αἱματόεντα ταρασσομένων καθ᾽ ὅμιλον,], [-- -uu-u u-uu- u u--]
[νηῶν θ᾽,αἳ δύνοντα καὶ οὐρανὸν ἐξανύοντα], [-- - --u u -uu -uu--]
[ἄστρα βιαζόμεναι χαλεποῖς ἐνέκυρσαν ἀήταις.], [-u u-uu- uu- uu-u u--]
[οἱ δέ σφεων κατὰ πρύμναν ἀείραντες μέγα κῦμα,], [- - - uu -u u--- uu --]
[ἠὲ καὶ ἐκ πρῴρηθεν, ἢ ὅππῃ θυμὸς ἑκάστου,], [-u u - --u u -- -u u--]
[ἐς κοίλην ἔρριψαν, ἀνέρρηξαν δ᾽ἄρα τοίχους], [- -- --u u--- uu --]
[ἀμφοτέρους· κρέμαται δὲ σὺν ἱστίῳ ἄρμενα πάντα], [-uu- uu- u u -uu -uu --]
[εἰκῇ ἀποκλασθέντα· πολὺς δ᾽ἐξ οὐρανοῦ ὄμβρος], [-u u---u u- - -uu --]
[νυκτὸς ἐφερπούσης· παταγεῖ δ᾽εὐρεῖα θάλασσα,], [-u u--- uu- --u u--]
[κοπτομένη πνοιαῖς τε καὶ ἀρρήκτοισι χαλάζαις.], [-uu- -- u u ---u u--]
[ἀλλ᾽ ἔμπης ὑμεῖς γε καὶ ἐκ βυθοῦ ἕλκετε νῆας], [- -- -- u u - uu -uu --]
[αὐτοῖσιν ναύτῃσιν ὀιομένοις θανέεσθαι·], [--- --u u-uu- uu--]
[αἶψα δ᾽ἀπολήγοντ᾽ ἄνεμοι, λιπαρὴ δὲ γαλάνη], [-u u--- uu- uu- u u--]
[ἀμπέλαγος· νεφέλαι δὲ διέδραμον ἄλλυδις ἄλλαι·], [-uu- uu- u u-uu -uu --]
[ἐκ δ᾽ἄρκτοι τ᾽ἐφάνησαν, ὄνων τ᾽ἀνὰ μέσσον ἀμαυρὴ], [- -- uu-u u- uu -u u--]
[φάτνη σημαίνοισα τὰ πρὸς πλόον εὔδια πάντα.], [-- ---u u - uu -uu --]
[ὦ ἄμφω θνητοῖσι βοηθόοι, ὦ φίλοι ἄμφω,], [- -- --u u-uu - uu --]
[ἱππῆες κιθαρισταί, ἀεθλητῆρες ἀοιδοί·], [--- uu-u u---u u--]
[Κάστορος ἢ πρώτου Πολυδεύκεος ἄρξομ᾽ ἀείδειν;], [-uu - -- uu-uu -u u--]
[ἀμφοτέρους ὑμνέων Πολυδεύκεα πρῶτον ἀείσω.], [-uu- -- uu-uu -u u--]
[Ἡ μὲν ἄρα προφυγοῦσα πέτρας εἰς ἓν ξυνιούσας], [- u u- uu-u u- - - uu--]
[Ἀργὼ καὶ νιφόεντος ἀταρτηρὸν στόμα Πόντου], [-- - uu-u u--- uu --]
[Βέβρυκας εἰσαφίκανε θεῶν φίλα τέκνα φέρουσα.], [-uu -uu-u u- uu -u u--]
[ἔνθα μιῆς πολλοὶ κατὰ κλίμακος ἀμφοτέρων ἒξ], [-u u- -- uu -uu -uu- -]
[τοίχων ἄνδρες ἔβαινον Ἰησονίης ἀπὸ νηός.], [-- -u u-u u-uu- uu --]
[ἐκβάντες δ᾽ἐπὶ θῖνα βαθὺν καὶ ὑπήνεμον ἀκτὴν], [--- uu -u u- u u-uu --]
[εὐνάς τ᾽ἐστόρνυντο πυρεῖά τε χερσὶν ἐνώμων.], [-- ---u u-u u -u u--]
[Κάστωρ δ᾽αἰολόπωλος ὅ τ᾽οἰνωπὸς Πολυδεύκης], [-- -uu-u u --- uu--]
[ἄμφω ἐρημάζεσκον ἀποπλαγχθέντες ἑταίρων,], [-u u---u u---u u--]
[παντοίην ἐν ὄρει θηεύμενοι ἄγριον ὕλην.], [--- u u- --uu -uu --]
[εὗρον δ᾽ἀέναον κρήνην ὑπὸ λισσάδι πέτρῃ], [-- -uu- -- uu -uu --]
[ὕδατι πεπληθυῖαν ἀκηράτῳ· αἱ δ᾽ὑπένερθεν], [-uu ---u u-uu - uu--]
[λάλλαι κρυστάλλῳ ἠδ᾽ ἀργύρῳ ἰνδάλλοντο], [-- --- - -uu ----]
[ἐκ βυθοῦ· ὑψηλαὶ δὲ πεφύκεσαν ἀγχόθι πεῦκαι], [- uu --- u u-uu -uu --]
[λεῦκαί τε πλάτανοί τε καὶ ἀκρόκομοι κυπάρισσοι,], [-- - uu- u u -uu- uu--]
[ἄνθεά τ᾽εὐώδη, λασίαις φίλα ἔργα μελίσσαις,], [-uu --- uu- uu -u u--]
[ὅσσ᾽ ἔαρος λήγοντος ἐπιβρύει ἀν λειμῶνας.], [- uu- --u u-uu - ---]
[ἔνθα δ᾽ἀνὴρ ὑπέροπλος ἐνήμενος ἐνδιάασκε,], [-u u- uu-u u-uu -uu--]
[δεινὸς ἰδεῖν, σκληραῖσι τεθλασμένος οὔατα πυγμαῖς·], [-u u- --u u-uu -uu --]
[στήθεα δ᾽ἐσφαίρωτο πελώρια καὶ πλατὺ νῶτον], [-uu ---u u-uu - uu --]
[σαρκὶ σιδηρείῃ, σφυρήλατος οἷα κολοσσός.], [-u u--- --uu -u u--]
[ἐν δὲ μύες στερεοῖσι βραχίοσιν ἄκρον ὑπ᾽ ὦμον], [- u u- uu-u u-uu -u u --]
[ἕστασαν ἠύτε πέτροι ὁλοίτροχοι, οὕστε κυλίνδων], [-uu -uu -u u-uu -u u--]
[χειμάρρους ποταμὸς μεγάλαις περιέξεσε δίναις·], [--- uu- uu- uu-uu --]
[αὐτὰρ ὑπὲρ νώτοιο καὶ αὐχένος ᾐωρεῖτο], [-u u- --u u -uu ----]
[ἄκρων δέρμα λέοντος ἀφημμένον ἐκ ποδεώνων.], [-- -u u-u u-uu - uu--]
[τὸν πρότερος προσέειπεν ἀεθλοφόρος Πολυδεύκης.], [- uu- uu-u u-uu- uu--]
[χαῖρε ξεῖν᾽, ὅτις ἐσσί. τίνες βροτοί, ὧν ὅδε χῶρος;], [-- - uu -u u- uu - uu --]
[χαίρω πῶς, ὅτε τ᾽ἄνδρας ὁρῶ, τοὺς μὴ πρὶν ὄπωπα;], [-- - uu -u u- - - u u--]
[θάρσει. μήτ᾽ ἀδίκους μήτ᾽ ἐξ ἀδίκων φάθι λεύσσειν.], [-- - uu- - - uu- uu --]
[θαρσέω, κοὐκ ἐκ σεῦ με διδάσκεσθαι τόδ᾽ ἔοικεν.], [-- - - - u u--- u u--]
[ἄγριος εἶ, πρὸς πάντα παλίγκοτος, ἢ ὑπερόπτης;], [-uu - - -u u-uu - uu--]
[τοιόσδ᾽ οἷον ὁρᾷς· τῆς σῆς γε μὲν οὐκ ἐπιβαίνω.], [-- -u u- - - u u - uu--]
[ἔλθοις, καὶ ξενίων γε τυχὼν πάλιν οἴκαδ᾽ ἱκάνοις.], [-- - uu- u u- uu -u u--]
[μήτε σύ με ξείνιζε, τά τ᾽ἐξ ἐμεῦ οὐκ ἐν ἑτοίμῳ.], [-u u - --u u - uu - u u--]
[δαιμόνι᾽, οὐδ᾽ ἂν τοῦδε πιεῖν ὕδατος σύγε δοίης;], [-uu - - -u u- uu- uu --]
[γνώσεαι, εἴ σευ δῖψος ἀνειμένα χείλεα τέρσει.], [-uu - - -u u-uu -uu --]
[ἄργυρος ἢ τίς ὁ μισθός, ἐρεῖς, ᾧ κέν σε πίθοιμεν;], [-uu - u u -u u- - - u u--]
[εἷς ἑνὶ χεῖρας ἄειρον ἐναντίος ἀνδρὶ καταστάς.], [- uu -u u-u u-uu -u u--]
[πυγμάχος, ἢ καὶ ποσσὶ θενὼν σκέλος; ὄμματά γ᾽ὀρθὸς], [-uu - - -u u- uu -uu --]
[πὺξ διατεινάμενος σφετέρης μὴ φείδεο τέχνης.], [- uu-uu- uu- - -uu --]
[τίς γάρ, ὅτῳ χεῖρας καὶ ἐμοὺς συνερείσω ἱμάντας;], [- u u- -- u u- uu-u u--]
[ἐγγὺς ὁρᾷς· οὐ γύννις ἐὼν κεκλήσεθ᾽ ὁ πύκτης.], [-u u- - -u u- --u u --]
[ἦ καὶ ἄεθλον ἑτοῖμον, ἐφ᾽ ᾧ δηρισόμεθ᾽ ἄμφω], [- u u-u u-u u - --uu --]
[σὸς μὲν ἐγώ, σὺ δ᾽ἐμὸς κεκλήσεαι, αἴκε κρατήσω.], [- u u- u u- --uu -u u--]
[ὀρνίθων φοινικολόφων τοιοίδε κυδοιμοί.], [--- --uu- --u u--]
[εἴτ᾽ οὖν ὀρνίθεσσιν ἐοικότες εἴτε λέουσι], [- - ---u u-uu -u u--]
[γινόμεθ᾽, οὐκ ἄλλῳ γε μαχεσσαίμεσθ᾽ ἐπ᾽ ἀέθλῳ.], [-uu - -- u u--- u u--]
[Ἠ ῥ᾽Ἄμυκος, καὶ κόχλον ἑλὼν μυκήσατοκοίλην.], [- uu- - -u u- --uu--]
[οἱ δὲ θοῶς συνάγερθεν ὑπὸ σκιερὰς πλατανίστους], [- u u- uu-u u- uu- uu--]
[κόχλου φυσηθέντος ἀεὶ Βέβρυκες κομόωντες.], [-- ---u u- uu- uu--]
[ὣς δ᾽αὔτως ἥρωας ἰὼν ἐκαλέσσατο πάντας], [- -- --u u- uu-uu --]
[Μαγνήσσης ἀπὸ νηὸς ὑπείροχος ἐν δαῒ Κάστωρ.], [--- uu -u u-uu - uu --]
[οἱ δ᾽ἐπεὶ οὖν σπείρῃσιν ἐκαρτύναντο βοείαις], [- uu - --u u---u u--]
[χεῖρας καὶ περὶ γυῖα μακροὺς εἵλιξαν ἱμάντας,], [-- - uu -u u- --u u--]
[ἐς μέσσον σύναγον φόνον ἀλλήλοισι πνέοντες.], [- -- uu- uu ---u u--]
[ἔνθα πολύς σφισι μόχθος ἐπειγομένοισιν ἐτύχθη,], [-u u- uu -u u-uu-u u--]
[ὁππότερος κατὰ νῶτα λάβοι φάος ἠελίοιο·], [-uu- uu -u u- uu -uu--]
[ἰδρείῃ μέγαν ἄνδρα παρήλυθες ὦ Πολύδευκες,], [--- uu -u u-uu - uu--]
[βάλλετο δ᾽ἀκτίνεσσιν ἅπαν Ἀμύκοιο πρόσωπον.], [-uu ---u u- uu-u u--]
[αὐτὰρ ὅγ᾽ ἐν θυμῷ κεχολωμένος ἵετο πρόσσω,], [-u u - -- uu-uu -uu --]
[χερσὶ τιτυσκόμενος. τοῦ δ᾽ἄκρον τύψε γένειον], [-u u-uu- - -- -u u--]
[Τυνδαρίδης ἐπιόντος· ὀρίνθη δὲ πλέον ἢ πρίν,], [-uu- uu-u u-- - uu - -]
[σὺν δὲ μάχην ἐτάραξε, πολὺς δ᾽ἐπέκειτο νενευκὼς], [- u u- uu-u u- uu-u u--]
[ἐς γαῖαν. Βέβρυκες δ᾽ἐπαΰτεον, οἱ δ᾽ἑτέρωθεν], [- -- uu- uu-uu - uu--]
[ἥρωες κρατερὸν Πολυδεύκεα θαρσύνεσκον,], [--- uu- uu-uu ----]
[δειδιότες μή πώς μιν ἐπιβρίσας δαμάσειε], [-uu- - - u u--- uu--]
[χώρῳ ἐνὶ στεινῷ Τιτυῷ ἐναλίγκιος ἀνήρ.], [-u u- -- uu- uu-uu --]
[ἤτοι ὅγ᾽ ἔνθα καὶ ἔνθα παριστάμενος Διὸς υἱὸς], [-u u -u u -u u-uu- uu --]
[ἀμφοτέρῃσιν ἄμυσσεν ἀμοιβαδίς, ἔσχεθε δ᾽ὁρμῆς], [-uu-u u-u u-uu -uu --]
[παῖδα Ποσειδάωνος ὑπερφίαλόν περ ἐόντα.], [-u u---u u-uu- u u--]
[ἔστη δὲ πληγαῖς μεθύων, ἐκ δ᾽ἔπτυσεν αἷμα], [-- - -- uu- - -uu --]
[φοίνιον· οἱ δ᾽ἅμα πάντες ἀριστῆες κελάδησαν,], [-uu - uu -u u--- uu--]
[ὡς ἴδον ἕλκεα λυγρὰ περὶ στόμα τε γναθμούς τε·], [- uu -uu -u u- uu - -- -]
[ὄμματα δ᾽οἰδήσαντος ἀπεστείνωτο προσώπου.], [-uu ---u u---u u--]
[τὸν μὲν ἄναξ ἐτάρασσεν ἐτώσια χερσὶ προδεικνὺς], [- u u- uu-u u-uu -u u--]
[πάντοθεν· ἀλλ᾽ ὅτε δή μιν ἀμηχανέοντ᾽ ἐνόησε,], [-uu - uu - u u-uu- uu--]
[μέσσης ῥινὸς ὕπερθε κατ᾽ ὀφρύος ἤλασε πυγμῇ,], [-- -u u-u u -uu -uu --]
[πᾶν δ᾽ἀπέσυρε μέτωπον ἐς ὀστέον. αὐτὰρ ὁ πληγεὶς], [- uu-u u-u u -uu -u u --]
[ὕπτιος ἐν φύλλοισι τεθηλόσιν ἐξετανύσθη.], [-uu - --u u-uu -uu--]
[ἔνθα μάχη δριμεῖα πάλιν γένετ᾽ ὀρθωθέντος·], [-u u- --u u- uu ----]
[ἀλλήλους δ᾽ὄλεκον στερεοῖς θείνοντες ἱμᾶσιν.], [--- uu- uu- --u u--]
[ἀλλ᾽ ὁ μὲν ἐς στῆθός τε καὶ ἔξω χεῖρας ἐνώμα], [- u u - -- u u -- -u u--]
[αὐχένος ἀρχηγὸς Βεβρύκων· ὁ δ᾽ἀεικέσι πληγαῖς], [-uu --- uu- u u-uu --]
[πᾶν συνέφυρε πρόσωπον ἀνίκητος Πολυδεύκης.], [- uu-u u-u u--- uu--]
[σάρκες δ᾽αἱ μὲν ἱδρῶτι συνίζανον, ἐκ μεγάλου δὲ], [-- - u u-u u-uu - uu- -]
[αἶψ᾽ ὀλίγος γένετ᾽ ἀνδρός· ὁ δ᾽αἰεὶ πάσσονα γυῖα], [- uu- uu -u u -- -uu --]
[ἁπτομένου φορέεσκε πόνου καὶ χροιῇ ἀμείνων.], [-uu- uu-u u- - -u u--]
[πῶς γὰρ δὴ Διὸς υἱὸς ἀδηφάγον ἄνδρα καθεῖλεν;], [- - - uu -u u-uu -u u--]
[εἰπὲ θεά, σὺ γὰρ οἶσθα· ἐγὼ δ᾽ἑτέρων ὑποφήτης], [-u u- u u -u u- uu- uu--]
[φθέγξομαι, ὡς ἐθέλεις σύ, καὶ ὅππως τοι φίλον αὐτῇ.], [-uu - uu- u u -- - uu --]
[Ἤτοι ὅγε ῥέξαί τι λιλαιόμενος μέγα ἔργον], [-u u- -- u u-uu- uu --]
[σκαιῇ μὲν σκαιὴν Πολυδεύκεος ἔλλαβε χεῖρα,], [-- - -- uu-uu -uu --]
[δοχμὸς ἀπὸ προβολῆς κλινθείς, ἑτέρῃ δ᾽ἐπιβαίνων], [-u u- uu- -- uu- uu--]
[δεξιτερῆς ἤνεγκεν ἀπὸ λαγόνος πλατὺ γυῖον.], [-uu- --u u- uu- uu --]
[καί κε τυχὼν ἔβλαψεν Ἀμυκλαίων βασιλῆα.], [- u u- --u u--- uu--]
[ἀλλ᾽ ὅγ᾽ ὑπεξανέδυ κεφαλῇ, στιβαρῇ δ᾽ἅμα χειρὶ], [- u u-uu- uu- uu- uu --]
[πλῆξεν ὑπὸ σκαιὸν κρόταφον καὶ ἐπέμπεσεν ὤμῳ·], [-u u- -- uu- u u-uu --]
[ἐκ δ᾽ἐχύθη μέλαν αἷμα θοῶς κροτάφοιο χανόντος·], [- uu- uu -u u- uu-u u--]
[λαιῇ δὲ στόμα κόψε, πυκνοὶ δ᾽ἀράβησαν ὀδόντες·], [-- - uu -u u- uu-u u--]
[αἰεὶ δ᾽ὀξυτέρῳ πιτύλῳ δηλεῖτο πρόσωπον,], [-- -uu- uu- --u u--]
[μέχρι συνηλοίησε παρήια. πᾶς δ᾽ἐπὶ γαίῃ], [-u u---u u-uu - uu --]
[κεῖτ᾽ ἀλλοφρονέων, καὶ ἀνέσχεθε νεῖκος ἀπαυδῶν], [- --uu- u u-uu -u u--]
[ἀμφοτέρας ἅμα χεῖρας, ἐπεὶ θανάτου σχεδὸν ἦεν.], [-uu- uu -u u- uu- uu --]
[τὸν μὲν ἄρα κρατέων περ ἀτάσθαλον οὐδὲν ἔρεξας,], [- u u- uu- u u-uu -u u--]
[ὦ πύκτη Πολύδευκες· ὄμοσσε δέ τοι μέγαν ὅρκον,], [- -- uu-u u-u u - uu --]
[ὃν πατέρ᾽ ἐκ πόντοιο Ποσειδάωνα κικλήσκων,], [- uu - --u u---u u--]
[μήποτ᾽ ἔτι ξείνοισιν ἑκὼν ἀνιηρὸς ἔσεσθαι.], [-u u- --u u- uu-u u--]
[καὶ σὺ μὲν ὕμνησαί μοι ἄναξ. σὲ δὲ Κάστορ ἀείσω,], [- u u --- u u- u u -u u--]
[Τυνδαρίδη ταχύπωλε δορυσσόε χαλκεοθώρηξ.], [-uu- uu-u u-uu -uu--]
[τὼ μὲν ἀναρπάξαντε δύω φερέτην Διὸς υἱὼ], [- u u---u u- uu- uu --]
[δοιὰς Λευκίπποιο κόρας· δοιὼ δ᾽ἄρα τώγε], [-- ---u u- -- uu --]
[ἐσσυμένως ἐδίωκον ἀδελφεὼ υἷ᾽ Ἀφαρῆος,], [-uu- uu-u u-uu - uu--]
[γαμβρὼ μελλογάμω, Λυγκεὺς καὶ ὁ καρτερὸς Ἴδας.], [-- -uu- -- u u -uu --]
[ἀλλ᾽ ὅτε τύμβον ἵκανον ἀποφθιμένου Ἀφαρῆος,], [- uu -u u-u u-uu- uu--]
[ἐκ δίφρων ἅμα πάντες ἐπ᾽ ἀλλήλοισιν ὄρουσαν,], [- -- uu -u u ---u u--]
[ἔγχεσι καὶ κοίλοισι βαρυνόμενοι σακέεσσι.], [-uu - --u u-uu- uu--]
[Λυγκεὺς δ᾽αὖ μετέειπεν ὑπὲκ κόρυθος μέγ᾽ ἀύσας·], [-- - uu-u u- uu- - --]
[δαιμόνιοι, τί μάχης ἱμείρετε; πῶς δ᾽ἐπὶ νύμφαις], [-uu- u u- --uu - uu --]
[ἀλλοτρίαις χαλεποί, γυμναὶ δ᾽ἐν χερσὶ μάχαιραι;], [-uu- uu- -- - -u u--]
[ἡμῖν τοι Λεύκιππος ἑὰς ἕδνωσε θύγατρας], [-- - --u u- --u u--]
[τάσδε πολὺ προτέροις, ἡμῖν γάμος οὗτος ἐν ὅρκῳ·], [-u u- uu- -- uu -u u --]
[ὑμεῖς δ᾽οὐ κατὰ κόσμον ἐπ᾽ ἀλλοτρίοις λεχέεσσιν], [-- - uu -u u -uu- uu--]
[βουσὶ καὶ ἡμιόνοισι καὶ ἄλλοισι κτεάτεσσιν], [-u u -uu-u u --- uu--]
[ἄνδρα παρετρέψασθε, γάμον δ᾽ἐκλέπτετε δώροις.], [-u u---u u- --uu --]
[ἦ μὰν πολλάκις ὔμμιν ἐνώπιον ἀμφοτέροισιν], [- - -uu -u u-uu -uu--]
[αὐτὸς ἐγὼ τάδ᾽ ἔειπα καὶ οὐ πολύμυθος ἐών περ·], [-u u- u u-u u - uu-u u- -]
["οὐχ οὕτω φίλοι ἄνδρες ἀριστήεσσιν ἔοικε], [- -- uu -u u---u u--]
[μνηστεύειν ἀλόχους, αἷς νυμφίοι ἤδη ἑτοῖμοι.], [--- uu- - -uu -u u--]
[πολλή τοι Σπάρτη, πολλὴ δ᾽ἱππήλατος ̂Ἠλις,], [-- - -- -- --uu --]
[Ἀρκαδίη τ᾽εὔμηλος Ἀχαιῶν τε πτολίεθρα,], [-uu- --u u-- - uu--]
[Μεσσήνη τε καὶ Ἄργος ἅπασά τε Σισυφὶς ἀκτή·], [--- u u -u u-u u -uu --]
[ἔνθα κόραι τοκέεσσιν ὑπὸ σφετέροισι τρέφονται], [-u u- uu-u u- uu-u u--]
[μυρίαι οὔτε φυῆς ἐπιδευέες οὔτε νόοιο.], [-uu -u u- uu-uu -u u--]
[τάων εὐμαρὲς ὔμμιν ὀπυίειν ἅς κ᾽ἐθέλητε·], [-- -uu -u u-- - uu--]
[ὡς ἀγαθοῖς πολέες βούλοιντό κε πενθεροὶ εἶναι·], [- uu- uu- --u u -uu --]
[ὑμεῖς δ᾽ἐν πάντεσσι διάκριτοι ἡρώεσσι,], [-- - --u u-uu ----]
[καὶ πατέρες καὶ ἄνωθεν ἅπαν πατρώιον αἷμα.], [- uu- u u-u u- --uu --]
[ἀλλὰ φίλοι τοῦτον μὲν ἐάσατε πρὸς τέλος ἐλθεῖν], [-u u- -- u u-uu - uu --]
[ἄμμι γάμον· σφῷν δ᾽ἄλλον ἐπιφραζώμεθα πάντες."], [-u u- - -u u---uu --]
[ἴσκον τοιάδε πολλά, τὰ δ᾽εἰς ὑγρὸν ᾤχετο κῦμα], [-- -uu -u u - uu -uu --]
[πνοιὴ ἔχουσ᾽ ἀνέμοιο, χάρις δ᾽οὐχ ἕσπετο μύθοις.], [-u u- uu-u u- - -uu --]
[σφὼ γὰρ ἀκηλήτω καὶ ἀπηνέες. ἀλλ᾽ ἔτι καὶ νῦν], [- u u--- u u-uu - uu - -]
[πείθεσθ᾽· ἄμφω δ᾽ἄμμιν ἀνεψιὼ ἐκ πατρὸς ἐστόν.], [-- -- -u u-uu - uu --]
[εἰ δ᾽ὑμῖν κραδίη πόλεμον ποθεῖ, αἵματι δὲ χρὴ], [- -- uu- uu- uu -uu - -]
[νεῖκος ἀναρρήξαντας ὁμοίιον ἔγχεα λοῦσαι,], [-u u---u u-uu -uu --]
[Ἴδας μὲν καὶ ὅμαιμος ἐμός, κρατερὸς Πολυδεύκης,], [-- - u u-u u- uu- uu--]
[χεῖρας ἐρωήσουσιν ἀπεχθομένης ὑσμίνης,], [-u u---u u-uu- ---]
[νῶι δ᾽,ἐγὼ Κάστωρ τε, διακρινώμεθ᾽ ἄρηι], [-u u- -- u u---u u--]
[ὁπλοτέρω γεγαῶτε. γονεῦσι δὲ μὴ πολὺ πένθος], [-uu- uu-u u-u u - uu --]
[ἡμετέροισι λίπωμεν. ἅλις νέκυς ἐξ ἑνὸς οἴκου], [-uu-u u-u u- uu - uu --]
[εἶς· ἀτὰρ ὥλλοι πάντες ἐυφρανέουσιν ἑταίρους], [- uu -- -u u-uu-u u--]
[νυμφίοι ἀντὶ νεκρῶν, ὑμεναιώσουσι δὲ κούρας], [-uu -u u- uu---u u --]
[τάσδ᾽· ὀλίγῳ τοι ἔοικε κακῷ μέγα νεῖκος ἀναιρεῖν.], [- uu- u u-u u- uu -u u--]
[εἶπε, τὰ δ᾽οὐκ ἄρ᾽ ἔμελλε θεὸς μεταμώνια θήσειν.], [-u u - u u-u u- uu-uu --]
[τὼ μὲν γὰρ ποτὶ γαῖαν ἀπ᾽ ὤμων τεύχε᾽ ἔθεντο,], [- - - uu -u u -- -u u--]
[ὣ γενεῇ προφέρεσκον· ὁ δ᾽ἐς μέσον ἤλυθε Λυγκεύς,], [- uu- uu-u u - uu -uu --]
[σείων καρτερὸν ἔγχος ὑπ᾽ ἀσπίδος ἄντυγα πρώτην·], [-- -uu -u u -uu -uu --]
[ὣς δ᾽αὔτως ἄκρας ἐτινάξατο δούρατος ἀκμὰς], [- -- -- uu-uu -uu --]
[Κάστωρ· ἀμφοτέροις δὲ λόφων ἐπένευον ἔθειραι.], [-- -uu- u u- uu-u u--]
[ἔγχεσι μὲν πρώτιστα τιτυσκόμενοι πόνον εἶχον], [-uu - --u u-uu- uu --]
[ἀλλήλων, εἴ πού τι χροὸς γυμνωθὲν ἴδοιεν.], [--- - - u u- --u u--]
[ἀλλ᾽ ἤτοι τὰ μὲν ἄκρα πάρος τινὰ δηλήσασθαι], [- -- u u -u u- uu ----]
[δοῦρ᾽ ἐάγη, σακέεσσιν ἐνὶ δεινοῖσι παγέντα.], [- uu- uu-u u- --u u--]
[τὼ δ᾽ἄορ ἐκ κολεοῖο ἐρυσσαμένω φόνον αὖτις], [- uu - uu-u u-uu- uu --]
[τεῦχον ἐπ᾽ ἀλλήλοισι· μάχης δ᾽οὐ γίνετ᾽ ἐρωή.], [-u u ---u u- - -u u--]
[πολλὰ μὲν ἐς σάκος εὐρὺ καὶ ἱππόκομον τρυφάλειαν], [-u u - uu -u u -uu- uu--]
[Κάστωρ, πολλὰ δ᾽ἔνυξεν ἀκριβὴς ὄμμασι Λυγκεὺς], [-- -u u-u u-- -uu --]
[τοῖο σάκος, φοίνικα δ᾽ὅσον λόφον ἵκετ᾽ ἀκωκή.], [-u u- --u u- uu -u u--]
[τοῦ μὲν ἄκρην ἐκόλουσεν ἐπὶ σκαιὸν γόνυ χεῖρα], [- u u- uu-u u- -- uu --]
[φάσγανον ὀξὺ φέροντος ὑπεξαναβὰς ποδὶ Κάστωρ], [-uu -u u-u u-uu- uu --]
[σκαιῷ· ὁ δὲ πληγεὶς ξίφος ἔκβαλεν, αἶψα δὲ φεύγειν], [-u u - -- uu -uu -u u --]
[ὡρμήθη ποτὶ σῆμα πατρός, τόθι καρτερὸς Ἴδας], [--- uu -u u- uu -uu --]
[κεκλιμένος θηεῖτο μάχην ἐμφύλιον ἀνδρῶν.], [-uu- --u u- --uu --]
[ἀλλὰ μεταΐξας πλατὺ φάσγανον ὦσε διαπρὸ], [-u u--- uu -uu -u u--]
[Τυνδαρίδης λαγόνος τε καὶ ὀμφαλοῦ· ἔγκατα δ᾽εἴσω], [-uu- uu- u u -uu -uu --]
[χαλκὸς ἄφαρ διέχευεν· ὁ δ᾽ἐς στόμα κεῖτο νενευκὼς], [-u u- uu-u u - uu -u u--]
[Λυγκεύς, κὰδ δ᾽ἄρα οἱ βλεφάρων βαρὺς ἔδραμεν ὕπνος.], [-- - uu - uu- uu -uu --]
[οὐ μὰν οὐδὲ τὸν ἄλλον ἐφ᾽ ἑστίῃ εἶδε πατρῴῃ], [- - -u u -u u -uu -u u--]
[παίδων Λαοκόωσσα φίλον γάμον ἐκτελέσαντα.], [-- -uu-u u- uu -uu--]
[ἦ γὰρ ὅγε στήλην Ἀφαρηίου ἐξανέχουσαν], [- u u- -- uu-uu -uu--]
[τύμβου ἀναρρήξας ταχέως Μεσσήνιος Ἴδας], [-u u--- uu- --uu --]
[μέλλε κασιγνήτοιο βαλεῖν σφετέροιο φονῆα·], [-u u---u u- uu-u u--]
[ἀλλὰ Ζεὺς ἐπάμυνε, χερῶν δέ οἱ ἔκβαλε τυκτὴν], [-- - uu-u u- u u -uu --]
[μάρμαρον, αὐτὸν δὲ φλογέῳ συνέφλεξε κεραυνῷ.], [-uu -- - uu- uu-u u--]
[οὕτως Τυνδαρίδαις πολεμιζέμεν οὐκ ἐν ἐλαφρῷ.], [-- -uu- uu-uu - u u--]
[αὐτοί τε κρατέοντε καὶ ἐκ κρατέοντος ἔφυσαν.], [-- - uu-u u - uu-u u--]
[χαίρετε Λήδας τέκνα, καὶ ἡμετέροις κλέος ὕμνοις], [-uu -- -u u -uu- uu --]
[ἐσθλὸν ἀεὶ πέμποιτε· φίλοι δέ τε πάντες ἀοιδοὶ], [-u u- --u u- u u -u u--]
[Τυνδαρίδαις Ἑλένῃ τε καὶ ἄλλοις ἡρώεσσιν,], [-uu- uu- u u -- ----]
[Ἴλιον οἳ διέπερσαν ἀρήγοντες Μενελάῳ.], [-uu - uu-u u--- uu--]
[ὑμῖν κῦδος ἄνακτες ἐμήσατο Χῖος ἀοιδός,], [-- -u u-u u-uu -u u--]
[ὑμνήσας Πριάμοιο πόλιν καὶ νῆας Ἀχαιῶν], [--- uu-u u- - -u u--]
[Ἰλιάδας τε μάχας Ἀχιλῆά τε πύργον ἀυτῆς·], [-uu- u u- uu-u u -u u--]
[ὑμῖν αὖ καὶ ἐγὼ λιγεῶν μειλίγματα Μουσέων,], [-- - u u- uu- --uu --]
[οἷ᾽ αὐταὶ παρέχουσι καὶ ὡς ἐμὸς οἶκος ὑπάρχει,], [- -- uu-u u - uu -u u--]
[τοῖα φέρω. γεράων δὲ θεοῖς κάλλιστον ἀοιδαί.], [-u u- uu- u u- --u u--]
[Ἀνήρ τις πολύφιλτρος ἀπηνέος ἤρατ᾽ ἐφάβω,], [-- - uu-u u-uu -u u--]
[τὰν μορφὰν ἀγαθῶ, τὸν δὲ τρόπον οὐκέθ᾽ ὁμοίω.], [- -- uu- - - uu -u u--]
[μίσει τὸν φιλέοντα καὶ οὐδὲ ἓν ἅμερον εἶχε,], [-- - uu-u u -u u -uu --]
[κοὐκ ᾔδει τὸν Ἔρωτα, τίς ἦν θεός, ἡλίκα τόξα], [- -- u u-u u - uu -uu --]
[χερσὶ κρατεῖ, πῶς πικρὰ βέλη ποτικάρδια βάλλει·], [-- -- - -- u- uu-uu --]
[πάντα δὲ κἠν μύθοισι καὶ ἐν προσόδοισιν ἀτειρής.], [-u u - --u u - uu-u u--]
[οὐδέ τι τῶν πυρσῶν παραμύθιον, οὐκ ἀμάρυγμα], [-u u - -- uu-uu - uu--]
[χείλεος, οὐκ ὄσσων λιπαρὸν σέλας, οὐ ῥοδόμαλον,], [-uu - -- uu- uu - uu--]
[οὐ λόγος, οὐχὶ φίλαμα, τὸ κουφίζει τὸν ἔρωτα.], [- uu -u u-u u --- u u--]
[οἷα δὲ θὴρ ὑλαῖος ὑποπτεύῃσι κυναγώς,], [-u u - --u u---u u--]
[οὕτως πάντ᾽ ἐποίει ποτὶ τὸν φίλον· ἄγρια δ᾽αὐτῷ], [-- - uu- uu - uu -uu --]
[χείλεα καὶ κῶραι δεινὸν βλέπος· εἶχε γὰρ ὄγκον·], [-uu - -- -- uu -u u --]
[τᾷ δὲ χολᾷ τὸ πρόσωπον ἀμείβετο, φεῦγε δ᾽ἀπὸ χρὼς], [- u u- u u-u u-uu -u u- -]
[ὕβριν τᾶς ὀργᾶς περικείμενος. ἀλλὰ καὶ οὕτως], [-- - -- uu-uu -u u --]
[ἦν καλός· ἐξ ὀργᾶς ἐρεθίζετο μᾶλλον ἐραστάς.], [- uu - -- uu-uu -u u--]
[λοίσθιον οὐκ ἤνεικε τόσαν φλόγα τᾶς Κυθερείας,], [-uu - --u u- uu - uu--]
[ἀλλ᾽ ἐλθὼν ἔκλαιε ποτὶ στυγνοῖσι μελάθροις,], [- -- --u u- --u u--]
[καὶ κύσε τὰν φλιάν, οὕτω δ᾽ἀνενείκατο φωνάν·], [- uu - -- -- uu-uu --]
["Ἄγριε παῖ καὶ στυγνέ, κακᾶς ἀνάθρεμμα λεαίνας,], [-uu - - -u u- uu-u u--]
[λάινε παῖ καὶ ἔρωτος ἀνάξιε, δῶρά τοι ἦλθον], [-uu - u u-u u-uu -u u --]
[λοίσθια ταῦτα φέρων, τὸν ἐμὸν βρόχον· οὐκέτι πὰρ σὲ], [-uu -u u- u u- uu -uu - -]
[κῶρ᾽ ἐθέλω λύπης κεχολωμένος, ἀλλὰ βαδίζω,], [- uu- -- uu-uu -u u--]
[ἔνθα τύ μευ κατέκρινας, ὅπῃ λόγος ἦμεν ἀταρπὸν], [-u u - uu-u u- uu -u u--]
[ξυνάν, τοῖσιν ἐρῶσι τὸ φάρμακον ἔνθα τὸ λᾶθος.], [-- -u u-u u -uu -u u --]
[ἀλλὰ καὶ ἢν ὅλον αὐτὸ λαβὼν ποτὶ χεῖλος ἀμέλξω,], [-u u - uu -u u- uu -u u--]
[οὐδ᾽ οὕτως σβέσσω τὸν ἐμὸν χόλον. ἄρτι δὲ χαίρειν], [- -- -- u u- uu -u u --]
[τοῖσι τεοῖς προθύροις ἐπιτέλλομαι. οἶδα τὸ μέλλον.], [-u u- uu- uu-uu -u u --]
[καὶ τὸ ῥόδον καλόν ἐστι, καὶ ὁ χρόνος αὐτὸ μαραίνει·], [- u u- uu -u u - uu -u u--]
[καὶ τὸ ἴον καλόν ἐστιν ἐν εἴαρι, καὶ ταχὺ γηρᾷ·], [- u u- uu -u u -uu - uu --]
[λευκὸν τὸ κρίνον ἐστί, μαραίνεται ἁνίκα πίπτῃ·], [-- - uu -u u-uu -uu --]
[ἁ δὲ χιὼν λευκά, καὶ τάκεται ἁνίκα πασθῇ.], [- u u- -- - -uu -uu --]
[καὶ κάλλος καλόν ἐστι τὸ παιδικόν, ἀλλ᾽ ὀλίγον ζῇ.], [- -- uu -u u -uu - uu- -]
[ἥξει καιρὸς ἐκεῖνος, ὁπανίκα καὶ τὺ φιλάσεις,], [-- -u u-u u-uu - u u--]
[ἁνίκα τὰν κραδίαν ὀπτεύμενος ἁλμυρὰ κλαύσῃ.], [-uu - uu- --uu -uu --]
[ἀλλὰ τὺ παῖ καὶ τοῦτο πανύστατον ἁδύ τι ῥέξον·], [-u u - - -u u-uu -u u --]
[ὁππόταν ἐξενθὼν ἠρτημένον ἐν προθύροισι], [-uu --- --uu - uu--]
[τοῖσι τεοῖσιν ἴδῃς τὸν τλάμονα, μή με παρένθῃς,], [-u u-u u- - -uu - u u--]
[στᾶθι δὲ καὶ βραχὺ κλαῦσον, ἐπισπείσας δὲ τὸ δάκρυ], [-u u - uu -u u--- u u --]
[λῦσον τῶ σχοίνω με καὶ ἀμφίθες ἐκ ῥεθέων σῶν], [-- - -- u u -uu - uu- -]
[εἵματα καὶ κρύψόν με, τὸ δ᾽αὖ πύματόν με φίλασον,], [-uu - -- u u - uu- u u--]
[κἂν νεκρῷ χάρισαι τὰ σὰ χείλεα. μή με φοβαθῇς·], [- -- uu- u u -uu - u u--]
[οὐ δύναμαι λυπεῖν σε, διαλλάξεις με φιλάσας.], [- uu- -- u u--- u u--]
[χῶμα δέ μοι χῶσόν τι ὅ μευ κρύψει τὸν ἔρωτα.], [-u u - -- u u - -- u u--]
[κἂν ἀπίῃς, τόδε μοι τρὶς ἐπαίασον· ὦ φίλε κεῖσαι.], [- uu- uu - u u-uu - uu --]
[ἢν δὲ θέλῃς, καὶ τοῦτο· καλὸς δέ μοι ὤλεθ᾽ ἑταῖρος.], [- u u- - -u u- u u -u u--]
[γράψον καὶ τόδε γράμμα, τὸ σοῖς τοίχοισι χαράξω·], [-- - uu -u u - --u u--]
["τοῦτον ἔρως ἔκτεινεν. ὁδοιπόρε, μὴ παροδεύσῃς,], [-u u- --u u-uu - uu--]
[ἀλλὰ στὰς τόδε λέξον· ἀπηνέα εἶχεν ἑταῖρον."], [-- - uu -u u-uu -u u--]
[̂Ὡδ᾽ εἰπὼν λίθον εἷλκεν, ἐρεισάμενος δ᾽ἐπὶ τοίχω], [- -- uu -u u-uu- uu --]
[ἄχρι μέσων οὐδῶν φοβερὸν λίθον ἅπτετ᾽ ἀπ᾽ αὐτῶν,], [-u u- -- uu- uu -u u --]
[τὰν λεπτὰν σχοινῖδα, βρόχον δ᾽ἐνέβαλλε τραχήλῳ,], [- -- --u u- uu-u u--]
[τὰν ἕδραν δ᾽ἐκύλισεν ὑπὲκ ποδός, ἠδ᾽ ἐκρεμάσθη], [- -- uu-u u- uu - uu--]
[νεκρός. ὁ δ᾽αὖτ᾽ ὤιξε θύρας καὶ τὸν νεκρὸν εἶδεν], [-u u - --u u- - - uu --]
[αὐλᾶς ἐξ ἰδίας ἠρτημένον, οὐδ᾽ ἐλυγίχθη], [-- - uu- --uu - uu--]
[τὰν ψυχάν, οὐ κλαῦσε νέον φόνον, ἀλλ᾽ ἐπὶ νεκρῷ], [- -- - -u u- uu - uu --]
[εἵματα πάντ᾽ ἐμίανεν, ἐφαβικὰ βαῖνε δ᾽ἐς ἄθλα], [-uu - uu-u u-uu -u u --]
[γυμναστῶν, καὶ τῆλε φίλων ἐπεμαίετο λουτρῶν,], [--- - -u u- uu-uu --]
[καὶ ποτὶ τὸν θεὸν ἦλθε, τὸν ὕβρισε· λαϊνέας δὲ], [- uu - uu -u u -uu -uu- -]
[ἵστατ᾽ ἀπὸ κρηπῖδος ἐς ὕδατα· τῷ δ᾽ἐφύπερθεν], [-u u- --u u -uu - uu--]
[ἅλατο καὶ τὤγαλμα, κακὸν δ᾽ἔκτεινεν ἔφαβον·], [-uu - --u u- --u u--]
[νᾶμα δ᾽ἐφοινίχθη· παιδὸς δ᾽ἐπενάχετο σῶμα.], [-u u--- -- uu-uu --]
[χαίρετε τοὶ φιλέοντες· ὁ γὰρ μισῶν ἐφονεύθη.], [-uu - uu-u u - -- uu--]
[στέργετε δ᾽οἱ μισεῦντες· ὁ γὰρ θεὸς οἶδε δικάζειν.], [-uu - --u u - uu -u u--]
[Ἡρακλέα δεκάμηνον ἐόντα πόχ᾽ ἁ Μιδεᾶτις], [-uu- uu-u u-u u - uu--]
[Ἀλκμήνα καὶ νυκτὶ νεώτερον Ἰφικλῆα,], [--- - -u u-uu ----]
[ἀμφοτέρους λούσασα καὶ ἐμπλήσασα γάλακτος,], [-uu- --u u ---u u--]
[χαλκείαν κατέθηκεν ἐς ἀσπίδα, τὰν Πτερελάου], [--- uu-u u -uu - uu--]
[Ἀμφιτρύων καλὸν ὅπλον ἀπεσκύλευσε πεσόντος.], [-uu- uu -u u---u u--]
[ἁπτομένα δὲ γυνὰ κεφαλᾶς μυθήσατο παίδων·], [-uu- u u- uu- --uu --]
["εὕδετ᾽ ἐμὰ βρέφεα γλυκερὸν καὶ ἐγέρσιμον ὕπνον,], [-u u- uu- uu- u u-uu --]
[εὕδετ᾽ ἐμὰ ψυχά, δύ᾽ ἀδελφεώ, εὔσοα τέκνα·], [-u u- -- u u-uu -uu --]
[ὄλβιοι εὐνάζοισθε καὶ ὄλβιοι ἀῶ ἵκοισθε."], [-uu ---u u -uu -u u--]
[Ὣς φαμένα δίνασε σάκος μέγα· τοὺς δ᾽ἔλαβ᾽ ὕπνος.], [- uu- uu- -- uu - uu --]
[ἆμος δὲ στρέφεται μεσονύκτιον ἐς δύσιν ἄρκτος], [-- - uu- uu-uu - uu --]
[Ὠρίωνα κατ᾽ αὐτόν, ὁ δ᾽ἀμφαίνει μέγαν ὦμον,], [---u u -u u --- uu --]
[τᾶμος ἄρ᾽ αἰνὰ πέλωρα δύω πολυμήχανος Ἥρη], [-u u -u u-u u- uu-uu --]
[κυανέαις φρίσσοντας ὑπὸ σπείραισι δράκοντας], [-uu- --u u- --u u--]
[ὦρσεν ἐπὶ πλατὺν οὐδόν, ὅθι σταθμὰ κοῖλα θυράων], [-u u- uu -u u- uu -u u--]
[εἶκεν, ἀπειλήσασα φαγεῖν βρέφος Ἡρακλῆα.], [-u u---u u- uu ----]
[τὼ δ᾽ἐξειληθέντες ἐπὶ χθονὶ γαστέρας ἄμφω], [- ----u u- uu -uu --]
[αἱμοβόρους ἐκύλιον· ἀπ᾽ ὀφθαλμῶν δὲ κακὸν πῦρ], [-uu- uu-u u --- u u- -]
[ἐρχομένοις λάμπεσκε, βαρὺν δ᾽ἐξέπτυον ἰόν.], [-uu- --u u- --uu --]
[ἀλλ᾽ ὅτε δὴ παίδων λιχμώμενοι ἐγγύθεν ἦνθον,], [- uu - -- --uu -uu --]
[καὶ τότ᾽ ἄρ᾽ ἐξέγροντο, Διὸς νοέοντος ἅπαντα,], [- u u ---u u- uu-u u--]
[Ἀλκμήνας φίλα τέκνα, φάος δ᾽ἀνὰ οἶκον ἐτύχθη.], [--- uu -u u- uu -u u--]
[ἤτοι ὅγ᾽ εὐθὺς ἄυσεν, ὅπως κακὰ θηρί᾽ ἀνέγνω], [-u u -- -u u- uu -u u--]
[κοίλου ὑπὲρ σάκεος καὶ ἀναιδέας εἶδεν ὀδόντας,], [-u u- uu- u u-uu -u u--]
[Ἰφικλέης, οὔλαν δὲ ποσὶν διελάκτισε χλαῖναν,], [-uu- -- u u- uu-uu --]
[φευγέμεν ὁρμαίνων· ὁ δ᾽ἐναντίος εἴχετο χερσὶν], [-uu --- u u-uu -uu --]
[Ἡρακλέης, ἄμφω δὲ βαρεῖ ἐνεδήσατο δεσμῷ,], [-uu- -- u u- uu-uu --]
[δραξάμενος φάρυγος, τόθι φάρμακα λυγρὰ κέκρυπται], [-uu- uu- uu -uu -u u--]
[οὐλομένοις ὀφίεσσιν, ἃ καὶ θεοὶ ἐχθαίροντι.], [-uu- uu-u u - uu ----]
[τὼ δ᾽αὖτε σπείραισιν ἑλισσέσθην περὶ παῖδα], [- -- --u u--- uu --]
[ὀψίγονον γαλαθηνόν, ὑπὸ τροφῷ αἰὲν ἄδακρυν·], [-uu- uu-u u- uu -u u--]
[ἂψ δὲ πάλιν διέλυον ἐπεὶ μογέοιεν ἀκάνθας,], [- u u- uu-u u- uu-u u--]
[δεσμοῦ ἀναγκαίου πειρώμενοι ἔκλυσιν εὑρεῖν.], [-u u--- --uu -uu --]
[Ἀλκμήνα δ᾽ἐσάκουσε βοᾶς καὶ ἐπέγρετο πράτα·], [--- uu-u u- u u--- --]
["Ἄνσταθ᾽ Ἀμφιτρύων· ἐμὲ γὰρ δέος ἴσχει ὀκνηρόν·], [-- -uu- uu - uu -u u--]
[ἄνστα, μηδὲ πόδεσσιν ἑοῖς ὑπὸ σάνδαλα θείῃς.], [-- -u u-u u- uu -uu --]
[οὐκ ἀίεις, παίδων ὁ νεώτερος ὅσσον ἀυτεῖ;], [- uu- -- u u-uu -u u--]
[ἢ οὐ νοέεις, ὅτι νυκτὸς ἀωρί που, οἱ δέ τε τοῖχοι], [- uu- uu -u u-u u - u u --]
[πάντες ἀριφραδέες, καθαρᾶς ἅπερ ἠριγενείας;], [-u u-uu- uu- uu -uu--]
[ἔστί τί μοι κατὰ δῶμα νεώτερον, ἔστι φίλ᾽ ἀνδρῶν."], [-u u - uu -u u-uu -u u --]
[Ὣς φάθ᾽. ὁ δ᾽ἐξ εὐνᾶς ἀλόχῳ κατέβαινε πιθήσας·], [- u u - -- uu- uu-u u--]
[δαιδάλεον δ᾽ὥρμασε μετὰ ξίφος, ὅ οἱ ὕπερθεν], [-uu- --u u- uu - u u--]
[κλιντῆρος κεδρίνου περὶ πασσάλῳ αἰὲν ἄωρτο.], [--- uu- uu -uu -u u--]
[ἤτοι ὅγ᾽ ὠριγνᾶτο νεοκλώστου τελαμῶνος,], [-u u ---u u--- uu--]
[κουφίζων ἑτέρᾳ κολεὸν μέγα, λώτινον ἔργον.], [--- uu- uu- uu -uu --]
[ἀμφιλαφὴς δ᾽ἄρα παστὰς ἐνεπλήσθη πάλιν ὄρφνας·], [-uu- uu -u u--- uu --]
[δμῶας δὴ τότ᾽ ἄυσεν ὕπνον βαρὺν ἐκφυσῶντας·], [-- - u u-u u- uu ----]
["οἴσετε πῦρ ὅτι θᾶσσον ἀπ᾽ ἐσχαρεῶνος ἑλόντες,], [-uu - uu -u u -uu-u u--]
[δμῶες ἐμοί, στιβαροὺς δὲ θυρᾶν ἀνακόψατ᾽ ὀχῆας."], [-u u- uu- u u- uu-u u--]
["ἄνστατε δμῶες ταλασίφρονες. αὐτὸς ἀυτεῖ."], [--- -- uu-uu -u u--]
[̂Ἠ ῥα γυνὰ Φοίνισσα μύλαις ἔπι κοῖτον ἔχουσα.], [- u u- --u u- uu -u u--]
[οἱ δ᾽αἶψα προγένοντο λύχνοις ἅμα δαιομένοισι], [- -- uu-u u- uu -uu--]
[δμῶες· ἐνεπλήσθη δὲ δόμος σπεύδοντος ἑκάστου.], [-u u--- u u- --u u--]
[ἤτοι ἄρ᾽ ὡς εἴδοντ᾽ ἐπιτίτθιον Ἡρακλῆα], [-u u - -- uu-uu ----]
[θῆρε δύω χείρεσσιν ἀπρὶξ ἁπαλαῖσιν ἔχοντα,], [-u u- --u u- uu-u u--]
[συμπλήγδην ἰάχησαν· ὁ δ᾽ἐς πατέρ᾽ Ἀμφιτρύωνα], [--- uu-u u - uu -uu--]
[ἑρπετὰ δεικανάασκεν, ἐπάλλετο δ᾽ὑψόθι χαίρων], [-uu -uu-u u-uu -uu --]
[κουροσύνᾳ, γελάσας δὲ πάρος κατέθηκε ποδοῖιν], [-uu- uu- u u- uu-u u--]
[πατρὸς ἑοῦ θανάτῳ κεκαρωμένα δεινὰ πέλωρα.], [-u u- uu- uu-uu -u u--]
[Ἀλκμήνα μὲν ἔπειτα ποτὶ σφέτερον βάλε κόλπον], [--- u u-u u- uu- uu --]
[ξηρὸν ὑπαὶ δείους ἀκρόχλοον Ἰφικλῆα·], [-u u- -- --uu ----]
[Ἀμφιτρύων δὲ τὸν ἄλλον ὑπ᾽ ἀμνείαν θέτο χλαῖναν], [-uu- u u -u u --- uu --]
[παῖδα, πάλιν δ᾽ἐς λέκτρον ἰὼν ἐμνάσατο κοίτου.], [-u u- - -u u- --uu --]
[ὄρνιθες τρίτον ἄρτι τὸν ἔσχατον ὄρθρον ἄειδον·], [--- uu -u u -uu -u u--]
[Τειρεσίαν τόκα μάντιν ἀλαθέα πάντα λέγοντα], [-uu- uu -u u-uu -u u--]
[Ἀλκμήνα καλέσασα τέρας κατέλεξε νεοχμόν,], [--- uu-u u- uu-u u--]
[καί νιν ὑποκρίνεσθαι, ὅπως τελέεσθαι ἔμελλεν,], [- u u---u u- uu-u u--]
[ἠνώγει. "μηδ᾽ εἴ τι θεοὶ νοέοντι πονηρόν,], [--- - - u u- uu-u u--]
[αἰδόμενος σύ με κρύπτε· καὶ ὣς οὐκ ἔστιν ἀλύξαι], [-uu- u u -u u - - -u u--]
[ἀνθρώποις ὅ τι Μοῖρα κατὰ κλωστῆρος ἐπείγει.], [--- u u -u u- --u u--]
[ἀλλ᾽ Εὐηρείδα μάλα σε φρονέοντα διδάσκω."], [- ---- uu - uu-u u--]
[τόσσ᾽ ἔλεγεν βασίλεια· ὁ δ᾽ἀνταμείβετο τοίως·], [- uu- uu-u u ---uu --]
["θάρσει ἀριστοτόκεια γύναι, Περσήιον αἷμα.], [-u u-uu-u u- --uu --]
[θάρσει· μελλόντων δὲ τὸ λώιον ἐν φρεσὶ θέσθαι.], [-- --- u u -uu - uu --]
[ναὶ γὰρ ἐμὸν γλυκὺ φέγγος ἀποιχόμενον πάλαι ὄσσων,], [- u u- uu -u u-uu- uu --]
[πολλαὶ Ἀχαιιάδων μαλακὸν περὶ γούνατι νῆμα], [-u u-uu- uu- uu -uu --]
[χειρὶ κατατρίψοντι ἀκρέσπερον ἀείδοισαι], [-u u---u u-uu ----]
[Ἀλκμήναν ὀνομαστί, σέβας δ᾽ἔσῃ Ἀργείαισι.], [--- uu-u u- uu ----]
[τοῖος ἀνὴρ ὅδε μέλλει ἐς οὐρανὸν ἄστρα φέροντα], [-u u- uu -u u -uu -u u--]
[ἀμβαίνειν τεὸς υἱός, ἀπὸ στέρνων πλατὺς ἥρως,], [--- uu -u u- -- uu --]
[οὗ καὶ θηρία πάντα καὶ ἀνέρες ἥσσονες ἄλλοι.], [- - -uu -u u -uu -uu --]
[δώδεκά οἱ τελέσαντι πεπρωμένον ἐν Διὸς οἰκεῖν], [-uu - uu-u u-uu - uu --]
[μόχθους, θνητὰ δὲ πάντα πυρὰ Τραχίνιος ἑξεῖ.], [-- -u u -u u- uu-- --]
[γαμβρὸς δ᾽ἀθανάτων κεκλήσεται, οἳ τάδ᾽ ἐπῶρσαν], [-- -uu- --uu - u u--]
[κνώδαλα φωλεύοντα βρέφος διαδηλήσασθαι.], [-uu ---u u- uu----]
[ἔσται δὴ τοῦτ᾽ ἆμαρ, ὁπηνίκα νεβρὸν ἐν εὐνᾷ], [-- - - -u u-uu -u u --]
[καρχαρόδων σίνεσθαι ἰδὼν λύκος οὐκ ἐθελήσει.], [-uu- --u u- uu - uu--]
[ἀλλὰ γύναι πῦρ μέν τοι ὑπὸ σποδῷ εὔτυκον ἔστω,], [-u u- - - u u- uu -uu --]
[κάγκανα δ᾽ἀσπαλάθου ξύλ᾽ ἑτοιμάσατ᾽ ἢ παλιούρου], [-uu -uu- u u-uu - uu--]
[ἢ βάτου ἢ ἀνέμῳ δεδονημένον αὖον ἄχερδον·], [- uu - uu- uu-uu -u u--]
[καῖε δὲ τώδ᾽ ἀγρίαισιν ἐπὶ σχίζαισι δράκοντε], [-u u - uu-u u- --u u--]
[νυκτὶ μέσᾳ, ὅκα παῖδα κανεῖν τεὸν ἤθελον αὐτοί.], [-u u- uu -u u- uu -uu --]
[ἦρι δὲ συλλέξασα κόνιν πυρὸς ἀμφιπόλων τις], [-u u ---u u- uu -uu- -]
[ῥιψάτω εὖ μάλα πᾶσαν ὑπὲρ ποταμοῖο φέρουσα], [-uu - uu -u u- uu-u u--]
[ῥωγάδας ἐς πέτρας ὑπερούριον, ἂψ δὲ νέεσθαι], [-uu - -- uu-uu - u u--]
[ἄστρεπτος· καθαρῷ δὲ πυρώσατε δῶμα θεείῳ], [--- uu- u u-uu -u u--]
[πρᾶτον, ἔπειτα δ᾽ἅλεσσι μεμιγμένον, ὡς νενόμισται,], [-u u-u u-u u-uu - uu--]
[θαλλῷ ἐπιρραίνειν ἐστεμμένῳ ἀβλαβὲς ὕδωρ·], [-u u--- --uu -uu --]
[Ζηνὶ δ᾽ἐπιρρέξαι καθυπερτέρῳ ἄρσενα χοῖρον,], [-u u--- uu-uu -uu --]
[δυσμενέων αἰεὶ καθυπέρτεροι ὡς τελέθοιτε."], [-uu- -- uu-uu - uu--]
[φᾶ, καὶ ἐρωήσας ἐλεφάντινον ᾤχετο δίφρον], [- u u--- uu-uu -uu --]
[Τειρεσίας πολλοῖσι βαρύς περ ἐὼν ἐνιαυτοῖς.], [-uu- --u u- u u- uu--]
[Ἡρακλέης δ᾽ὑπὸ ματρὶ νέον φυτὸν ὣς ἐν ἀλωᾷ], [-uu- uu -u u- uu - u u--]
[ἐτρέφετ᾽ Ἀργείου κεκλημένος Ἀμφιτρύωνος.], [-uu --- --uu -uu--]
[γράμματα μὲν τὸν παῖδα γέρων Λίνος ἐξεδίδαξεν,], [-uu - - -u u- uu -uu--]
[υἱὸς Ἀπόλλωνος μελεδωνεὺς ἄγρυπνος ἥρως,], [-u u--- uu-- -uu --]
[τόξον δ᾽ἐντανύσαι καὶ ἐπίσκοπον εἶναι ὀϊστῶν], [-- -uu- u u-uu -u u--]
[Εὔρυτος ἐκ πατέρων μεγάλαις ἀφνειὸς ἀρούραις.], [-uu - uu- uu- --u u--]
[αὐτὰρ ἀοιδὸν ἔθηκε καὶ ἄμφω χεῖρας ἔπλασσε], [-u u-u u-u u -- -u u--]
[πυξίνᾳ ἐν φόρμιγγι Φιλαμμονίδας εὔμολπος.], [-uu - --u u-uu- ---]
[ὅσσα δ᾽ἀπὸ σκελέων ἑδροστρόφοι Ἀργόθεν ἄνδρες], [-u u- uu- --uu -uu --]
[ἀλλάλους σφάλλοντι παλαίσμασιν, ὅσσά τε πύκται], [--- --u u-uu -u u --]
[δεινοὶ ἐν ἱμάντεσσιν, ἅ τ᾽ἐς γαῖαν προπεσόντες], [-u u ---u u - -- uu--]
[πάμμαχοι ἐξεύροντο σοφίσματα σύμφορα τέχνᾳ,], [-uu ---u u-uu -uu --]
[πάντ᾽ ἔμαθ᾽ Ἑρμείαο διδασκόμενος παρὰ παιδὶ], [- uu ---u u-uu- uu --]
[Ἁρπαλύκῳ Φανοτῆι, τὸν οὐδ᾽ ἂν τηλόθι λεύσσων], [-uu- uu-u u - - -uu --]
[θαρσαλέως τις ἔμεινεν ἀεθλεύοντ᾽ ἐν ἀγῶνι·], [-uu- u u-u u--- u u--]
[τοῖον ἐπισκύνιον βλοσυρῷ ἐπέκειτο προσώπῳ.], [-u u-uu- uu- uu-u u--]
[ἵππους δ᾽ἐξελάσασθαι ὑφ᾽ ἅρματι, καὶ περὶ νύσσαν], [-- -uu-u u -uu - uu --]
[ἀσφαλέως κάμπτοντα τροχῷ σύριγγα φυλάξαι,], [-uu- --u u- --u u--]
[Ἀμφιτρύων ὃν παῖδα φίλα φρονέων ἐδίδαξεν], [-uu- - -u u- uu- uu--]
[αὐτός, ἐπεὶ μάλα πολλὰ θοῶν ἐξήρατ᾽ ἀγώνων], [-u u- uu -u u- --u u--]
[Ἄργει ἐν ἱπποβότῳ κειμήλια, καί οἱ ἀαγεῖς], [-u u -uu- --uu - u u--]
[δίφροι, ἐφ᾽ ὧν ἐπέβαινε, χρόνῳ διέλυσαν ἱμάντας.], [-u u - uu-u u- uu-u u--]
[δούρατι δὲ προβολαίῳ ὑπ᾽ ἀσπίδι ὦμον ἔχοντα], [-uu - uu-u u -uu -u u--]
[ἀνδρὸς ὀρέξασθαι ξιφέων τ᾽ἀνέχεσθαι ἀμυχμόν,], [-u u--- uu- uu-u u--]
[κοσμῆσαί τε φάλαγγα λόχον τ᾽ἀναμετρήσασθαι], [--- u u-u u- uu----]
[δυσμενέων ἐπιόντα καὶ ἱππήεσσι κελεῦσαι], [-uu- uu-u u ---u u--]
[Κάστωρ Ἱππαλίδας δέδαεν, φυγὰς Ἄργεος ἐνθών,], [-- -uu- uu- uu -uu --]
[ὁππόκα κλᾶρον ἅπαντα καὶ οἰνόπεδον μέγα Τυδεὺς], [-uu -u u-u u -uu- uu --]
[ναῖε παρ᾽ Ἀδρήστοιο λαβὼν ἱππήλατον Ἄργος.], [-u u ---u u- --uu --]
[Κάστορι δ᾽οὔτις ὁμοῖος ἐν ἡμιθέοις πολεμιστὴς], [-uu -u u-u u -uu- uu--]
[ἄλλος ἔην πρὶν γῆρας ἀποτρῖψαι νεότητα.], [-u u- - -u u--- uu--]
[̂Ὡδε μὲν Ἡρακλῆα φίλα παιδεύσατο μάτηρ.], [-u u ---u u- --uu --]
[εὐνὰ δ᾽ἦς τῷ παιδὶ τετυγμένα ἀγχόθι πατρὸς], [-- - - -u u-uu -uu --]
[δέρμα λεόντειον μάλα οἱ κεχαρισμένον αὐτῷ,], [-u u--- uu - uu-uu --]
[δεῖπνον δὲ κρέα τ᾽ὀπτὰ καὶ ἐν κανέῳ μέγας ἄρτος], [-- - uu -u u - uu- uu --]
[Δωρικός· ἀσφαλέως κε φυτοσκάφον ἄνδρα κορέσσαι.], [-uu -uu- u u-uu -u u--]
[αὐτὰρ ἐπ᾽ ἄματι τυννὸν ἄνευ πυρὸς αἴνυτο δόρπον.], [-u u -uu -u u- uu -uu --]
[εἵματα δ᾽οὐκ ἀσκητὰ μέσας ὑπὲρ ἕννυτο κνάμας.], [-uu - --u u- uu --- --]
[τὸν δ᾽ὁ γέρων προσέειπε φυτῶν ἐπίουρος ἀροτρεὺς], [- u u- uu-u u- uu-u u--]
[παυσάμενος ἔργοιο, τό οἱ μετὰ χερσὶν ἔκειτο·], [-uu- --u u - uu -u u--]
["Ἔκ τοι ξεῖνε πρόφρων μυθήσομαι ὅσσ᾽ ἐρεείνεις,], [- - -u u- --uu - uu--]
[Ἑρμέω ἁζόμενος δεινὴν ὄπιν εἰνοδίοιο·], [-uu -uu- -- uu -uu--]
[τὸν γάρ φασι μέγιστον ἐπουρανίων κεχολῶσθαι,], [- - -u u-u u-uu- uu--]
[εἴ κεν ὁδοῦ ζαχρεῖον ἀνήνηταί τις ὁδίτην.], [- u u- --u u--- u u--]
[ποῖμναι μὲν βασιλῆος εὔτριχες Αὐγείαο], [-- - uu-- -uu ----]
[οὐ πᾶσαι βόσκονται ἴαν βόσιν οὐδ᾽ ἕνα χῶρον·], [- -- --u u- uu - uu --]
[ἀλλ᾽ αἱ μέν ῥα νάοντος ἐπ᾽ ὄχθαις ἀμφ᾽ Ἐλισοῦντος,], [- - - u u-u u -- - uu--]
[αἱ δ᾽ἱερὸν θείοιο παρὰ ῥόον Ἀλφειοῖο,], [- uu- --u u- uu ----]
[αἱ δ᾽ἐπὶ Βουπρασίου πολυβότρυος, αἱ δὲ καὶ ὧδε.], [- uu -uu- uu-uu - u u --]
[χωρὶς δὴ σηκοί σφι τετυγμένοι εἰσὶν ἑκάσταις.], [-- - -- u u-uu -u u--]
[αὐτὰρ βουκολίοισι περιπλήθουσί περ ἔμπης], [-- -uu-u u---u u --]
[πάντεσσιν νομοὶ ὧδε τεθηλότες αἰὲν ἔασι,], [--- uu -u u-uu -u u--]
[Μηνίου ἀμμέγα τῖφος, ἐπεὶ πολυειδέα ποίην], [-uu -uu -u u- uu-uu --]
[λειμῶνες θαλέθουσιν ὑπόδροσοι εἰαμεναί τε], [--- uu-u u-uu -uu- -]
[εἰς ἅλις, ἥ ῥα βόεσσι μένος κεραῇσιν ἀέξει.], [- uu - u u-u u- uu-u u--]
[αὖλις δέ σφισιν ἥδε τεῆς ἐπὶ δεξιὰ χειρὸς], [-- - uu -u u- uu -uu --]
[φαίνεται εὖ μάλα πᾶσα πέρην ποταμοῖο ῥέοντος,], [-uu - uu -u u- uu-u u--]
[κείνῃ, ὅθι πλατάνιστοι ἐπηεταναὶ πεφύασι], [-u u- uu-u u-uu- uu--]
[χλωρή τ᾽ἀγριέλαιος, Ἀπόλλωνος νομίοιο], [-- -uu-u u--- uu--]
[ἱερὸν ἁγνόν, ξεῖνε, τελειοτάτοιο θεοῖο.], [-uu -- -u u-uu-u u--]
[εὐθὺς δὲ σταθμοὶ περιμήκεες ἀγροιώταις], [-- - -- uu-uu ----]
[δέδμηνθ᾽, οἳ βασιλῆι πολὺν καὶ ἀθέσφατον ὄλβον], [-- - uu-u u- u u-uu --]
[ῥυόμεθ᾽ ἐνδυκέως, τριπόλοις σπόρον ἐν νειοῖσιν], [-uu -uu- uu- uu - ---]
[ἔσθ᾽ ὅτε βάλλοντες καὶ τετραπόλοισιν ὁμοίως.], [- uu --- - -uu-u u--]
[οὔρους μὴν ἴσασι φυτοσκάφοι οἱ πολύεργοι,], [-- - uu- --uu - uu--]
[ἐς ληνοὺς δ᾽ἱκνεῦνται, ἐπὴν θέρος ὥριον ἔλθῃ.], [- -- --u u- uu -uu --]
[πᾶν γὰρ δὴ πεδίον τόδ᾽ ἐπίφρονος Αὐγείαο,], [- - - uu- u u-uu ----]
[πυροφόροι τε γύαι καὶ ἀλωαὶ δενδρήεσσαι,], [-uu- u u- u u-- ----]
[μέχρις ἐπ᾽ ἐσχατιὰς πολυπίδακος ἀκρωρείης,], [-u u -uu- uu-uu ----]
[ἃς ἡμεῖς ἔργοισιν ἐποιχόμεθα πρόπαν ἦμαρ,], [- -- --u u-uu- uu --]
[ἣ δίκη οἰκήων, οἷσιν βίος ἔπλετ᾽ ἐπ᾽ ἀγροῦ.], [- uu --- -- uu -u u --]
[ἀλλὰ σύ πέρ μοι ἔνισπε, τό τοι καὶ κέρδιον αὐτῷ], [-u u - u u-u u - - -uu --]
[ἔσσεται, οὗτινος ὧδε κεχρημένος εἰλήλουθας,], [-uu -uu -u u-uu ----]
[ἠὲ σύγ᾽ Αὐγείην ἢ καὶ δμώων τινὰ κείνου], [-u u --- - - -- uu --]
[δίζεαι, οἵ οἱ ἔασιν. ἐγὼ δέ κέ τοι σάφα εἰδὼς], [-uu - u u-u u- u u - uu --]
[ἀτρεκέως εἴποιμ᾽, ἐπεὶ οὐ σέγε φημὶ κακῶν ἒξ], [-uu- -- uu - uu -u u- -]
[ἔμμεναι οὐδὲ κακοῖσιν ἐοικότα φύμεναι αὐτόν,], [-uu -u u-u u-uu -uu --]
[οἷόν τοι μέγα εἶδος ἐπιπρέπει. ἦ ῥά νυ παῖδες], [-- - uu -u u-uu - u u --]
[ἀθανάτων τοιοίδε μετὰ θνητοῖσιν ἔασι."], [-uu- --u u- --u u--]
[τὸν δ᾽ἀπαμειβόμενος προσέφη Διὸς ἄλκιμος υἱός.], [- uu-uu- uu- uu -uu --]
["ναὶ γέρον Αὐγείην ἐθέλοιμί κεν ἀρχὸν Ἐπειῶν], [- uu --- uu-u u -u u--]
[εἰσιδέειν· τοῦ γάρ με καὶ ἤγαγεν ἐνθάδε χρειώ.], [-uu- - - u u -uu -uu --]
[εἰ δ᾽ὁ μὲν ἂρ κατὰ ἄστυ μένει παρὰ οἷσι πολίταις], [- u u - uu -u u- uu -u u--]
[δήμου κηδόμενος, διὰ δὲ κρίνουσι θέμιστας,], [-- -uu- uu - --u u--]
[δμώων δή τινα πρέσβυ σύ μοι φράσον ἡγεμονεύσας,], [-- - uu -u u - uu -uu--]
[ὅστις ἐπ᾽ ἀγρῶν τῶνδε γεραίτερος αἰσυμνήτης,], [-u u -- -u u-uu ----]
[ᾧ κε τὸ μὲν εἴποιμι, τὸ δ᾽ἐκ φαμένοιο πυθοίμην.], [- u u - --u u - uu-u u--]
[ἄλλου δ᾽ἄλλον ἔθηκε θεὸς ἐπιδευέα φωτῶν."], [-- -u u-u u- uu-uu --]
[τὸν δ᾽ὁ γέρων ἐξαῦτις ἀμείβετο δῖος ἀροτρεύς·], [- u u- --u u-uu -u u--]
["Ἀθανάτων ὦ ξεῖνε φραδῇ τινος ἐνθάδ᾽ ἱκάνεις,], [-uu- - -u u- uu -u u--]
[ὥς τοι πᾶν ὃ θέλεις αἶψα χρέος ἐκτετέλεσται.], [- - - u u- -- uu -uu--]
[ὧδε γὰρ Αὐγείης, υἱὸς φίλος Ἠελίοιο,], [-u u --- -- uu -uu--]
[σφωιτέρῳ σὺν παιδί, βίῃ Φυλῆος ἀγαυοῦ,], [-uu- - -u u- --u u--]
[χθιζός γ᾽εἰλήλουθεν ἀπ᾽ ἄστεος, ἤμασι πολλοῖς], [-- ---u u -uu -uu --]
[κτῆσιν ἐποψόμενος, ἥ οἱ νήριθμος ἐπ᾽ ἀγρῶν·], [-u u-uu- - - --u u --]
[ὥς που καὶ βασιλεῦσιν ἐείδεται ἐν φρεσὶν ᾗσιν], [- - - uu-u u-uu - uu --]
[αὐτοῖς κηδομένοισι σαώτερος ἔμμεναι οἶκος.], [-- -uu-u u-uu -uu --]
[ἀλλ᾽ ἴομεν μάλα πρός μιν· ἐγὼ δέ τοι ἡγεμονεύσω], [- uu- uu - u u- u u -uu--]
[αὖλιν ἐφ᾽ ἡμετέρην, ἵνα κεν τέτμοιμεν ἄνακτα."], [-u u -uu- uu - --u u--]
[Ὣς εἰπὼν ἡγεῖτο, νόῳ δ᾽ἔτι πόλλ᾽ ἐμενοίνα,], [- -- --u u- uu - uu--]
[δέρμά τε θηρὸς ὁρῶν χειροπληθῆ τε κορύνην,], [-u u -u u- ---- u u--]
[ὁππόθεν ὁ ξεῖνος· μέμονεν δέ μιν αἰὲν ἔρεσθαι·], [-uu - -- uu- u u -u u--]
[ἂψ δ᾽ὄκνῳ ποτὶ χεῖλος ἐλάμβανε μῦθον ἰόντα,], [- -- uu -u u-uu -u u--]
[μή τί οἱ οὐ κατὰ καιρὸν ἔπος προτιμυθήσαιτο,], [- u u - uu -u u- uu----]
[σπερχομένου· χαλεπὸν δ᾽ἑτέρου νόον ἴδμεναι ἀνδρός.], [-uu- uu- uu- uu -uu --]
[τοὺς δὲ κύνες προσιόντας ἀπόπροθεν αἶψ᾽ ἐνόησαν,], [- u u- uu-u u-uu - uu--]
[ἀμφότερον ὀσμῇ τε χροὸς δούπῳ τε ποδοῖιν.], [-uu- -- u u- -- u u--]
[θεσπέσιον δ᾽ὑλάοντες ἐπέδραμον ἄλλοθεν ἄλλος], [-uu- uu-u u-uu -uu --]
[Ἀμφιτρυωνιάδῃ Ἡρακλέι· τὸν δὲ γέροντα], [-uu-uu- --uu - u u--]
[ἀχρεῖον κλάζοντε περίσσαινον ἑτέρωθεν.], [--- --u u--- uu--]
[τοὺς μὲν ὅγε λάεσσιν ἀπὸ χθόνος ὅσσον ἀείρων], [- u u- --u u- uu -u u--]
[φευγέμεν ἂψ ὀπίσω δειδίσσετο, τρηχὺ δὲ φωνῇ], [-uu - uu- --uu -u u --]
[ἠπείλει μάλα πᾶσιν, ἐρητύσασκε δ᾽ὑλαγμοῦ,], [--- uu -u u---u u--]
[χαίρων ἐν φρεσὶν ᾗσιν, ὁθούνεκεν αὖλιν ἔρυντο], [-- - uu -u u-uu -u u--]
[αὐτοῦ γ᾽οὐ παρεόντος· ἔπος δ᾽ὅγε τοῖον ἔειπεν·], [-- - uu-u u- uu -u u--]
["Ὤ πόποι, οἷον τοῦτο θεοὶ ποίησαν ἄνακτες], [- uu -- -u u- --u u--]
[θηρίον ἀνθρώποισι μετέμμεναι, ὡς ἐπιμηθές.], [-uu ---u u-uu - uu--]
[εἴ οἱ καὶ φρένες ὧδε νοήμονες ἔνδοθεν ἦσαν,], [- - - uu -u u-uu -uu --]
[ᾔδει δ᾽,ᾧ τε χρὴ χαλεπαινέμεν ᾧ τε καὶ οὐκί,], [-- - - - uu-uu - u u --]
[οὐκ ἄν οἱ θηρῶν τις ἐδήρισεν περὶ τιμῆς·], [- - - -- u u--- uu --]
[νῦν δὲ λίην ζάκοτόν τε καὶ ἀρρηνὲς γένετ᾽ αὔτως."], [- u u- uu- u u --- uu --]
[Ἠ ῥα, καὶ ἐσσυμένως ποτὶ ταὐλίον ἷξον ἰόντες.], [- u u -uu- uu -uu -u u--]
[Ἠέλιος μὲν ἔπειτα ποτὶ ζόφον ἔτραπεν ἵππους], [-uu- u u-u u- uu -uu --]
[δείελον ἦμαρ ἄγων· τὰ δ᾽ἐπήλυθε πίονα μῆλα], [-uu -u u- u u-uu -uu --]
[ἐκ βοτάνης ἀνιόντα μετ᾽ αὐλία τε σηκούς τε.], [- uu- uu-u u -uu - -- -]
[αὐτὰρ ἔπειτα βόες μάλα μυρίαι ἄλλαι ἐπ᾽ ἄλλαις], [-u u-u u- uu -uu -u u --]
[ἐρχόμεναι φαίνονθ᾽ ὡσεὶ νέφη ὑδατόεντα,], [-uu- -- -- uu -uu--]
[ἅσσά τ᾽ἐν οὐρανῷ εἶσιν ἐλαυνόμενα προτέρωσε], [-u u -uu -u u-uu- uu--]
[ἠὲ νότοιο βίῃ ἠὲ Θρῃκὸς βορέαο·], [-u u-u u- -- -- uu--]
[τῶν μέν τ᾽οὔτις ἀριθμὸς ἐν ἠέρι γίνετ᾽ ἰόντων,], [- - -u u-u u -uu -u u--]
[οὐδ᾽ ἄνυσις· τόσα γάρ τε μετὰ προτέροισι κυλίνδει], [- uu- uu - u u- uu-u u--]
[ἲς ἀνέμου, τὰ δέ τ᾽ἄλλα κορύσσεται αὖτις ἐπ᾽ ἄλλοις·], [- uu- u u -u u-uu -u u --]
[τόσσ᾽ αἰεὶ μετόπισθε βοῶν ἐπὶ βουκόλι᾽ ᾔει.], [- -- uu-u u- uu -uu --]
[πᾶν δ᾽ἄρ᾽ ἐνεπλήσθη πεδίον, πᾶσαι δὲ κέλευθοι], [- u u--- uu- -- u u--]
[ληίδος ἐρχομένης (στείνοντο δὲ πίονες ἀγροί),], [-uu -uu- --u u -uu --]
[μυκηθμῷ· σηκοὶ δὲ βοῶν ῥεῖα πλήσθησαν], [--- -- u u- -- ---]
[εἰλιπόδων, ὄιες δὲ κατ᾽ αὐλὰς ηὐλίζοντο.], [-uu- -- u u -- ----]
[ἔνθα μὲν οὔτις ἕκηλος ἀπειρεσίων περ ἐόντων], [-u u -u u-u u-uu- u u--]
[εἱστήκει παρὰ βουσὶν ἀνὴρ κεχρημένος ἔργου·], [--- uu -u u- --uu --]
[ἀλλ᾽ ὁ μὲν ἀμφὶ πόδεσσιν ἐυτμήτοισιν ἱμᾶσι], [- u u -u u-u u---u u--]
[κωλοπέδας ἀράρισκε περισταδὸν ἐγγὺς ἀμέλγειν·], [-uu- uu-u u-uu -u u--]
[ἄλλος δ᾽αὖ φίλα τέκνα φίλαις ὑπὸ μητράσιν ἵει], [-- - uu -u u- uu -uu --]
[πινέμεναι λιαροῖο μεμαότα πάγχυ γάλακτος,], [-uu- uu-u u-uu -u u--]
[ἄλλος ἀμόλγιον εἶχ᾽, ἄλλος τρέφε πίονα τυρόν,], [-u u-uu - -- uu -uu --]
[ἄλλος ἐσῆγεν ἔσω ταύρους δίχα θηλειάων.], [-u u-u u- -- uu ----]
[Αὐγείης δ᾽ἐπὶ πάντας ἰὼν θηεῖτο βοαύλους], [--- uu -u u- --u u--]
[ἥντινά οἱ κτεάνων κομιδὴν ἐτίθεντο νομῆες,], [-uu - uu- uu- uu-u u--]
[σὺν δ᾽υἱός τε βίη τε βαρύφρονος Ἡρακλῆος], [- -- u u- u u-uu ----]
[ὡμάρτευν βασιλῆι διερχομένῳ μέγαν ὄλβον.], [--- uu-u u-uu- uu --]
[ἔνθα καὶ ἄρρηκτόν περ ἔχων ἐν στήθεσι θυμὸν], [-u u --- u u- - -uu --]
[Ἀμφιτρυωνιάδης καὶ ἀρηρότα νωλεμὲς αἰεὶ], [-uu-uu- u u-uu -uu --]
[ἐκπάγλως θαύμαζε θεῶν τόγε μυρίον ἕδνον], [--- --u u- uu -uu --]
[εἰσορόων. οὐ γάρ κεν ἔφασκέ τις οὐδὲ ἐώλπει], [-uu- - - u u-u u -u u--]
[ἀνδρὸς ληίδ᾽ ἑνὸς τόσσην ἔμεν οὐδὲ δέκ᾽ ἄλλων,], [-- -u u- -- uu -u u --]
[οἵτε πολύρρηνες πάντων ἔσαν ἐκ βασιλήων.], [-u u--- -- uu - uu--]
[Ἠέλιος δ᾽ᾧ παιδὶ τόγ᾽ ἔξοχον ὤπασε δῶρον,], [-uu- - -u u -uu -uu --]
[ἀφνειὸν μήλοις περὶ πάντων ἔμμεναι ἀνδρῶν,], [--- -- uu -- -uu --]
[καί ῥά οἱ αὐτὸς ὄφελλε διαμπερέως βοτὰ πάντα], [- u u -u u-u u-uu- uu --]
[ἐς τέλος· οὐ μὲν γάρ τις ἐπήλυθε νοῦσος ἐκείνου], [- uu - - - u u-uu -u u--]
[βουκολίοις, αἵτ᾽ ἔργα καταφθείρουσι νομήων,], [-uu- - -u u---u u--]
[αἰεὶ δὲ πλέονες κερααὶ βόες, αἰὲν ἀμείνους], [-- - uu- uu- uu -u u--]
[ἐξ ἔτεος γίνοντο μάλ᾽ εἰς ἔτος· ἦ γὰρ ἅπασαι], [- uu- --u u - uu - u u--]
[ζωοτόκοι τ᾽ἦσαν περιώσια θηλυτόκοι τε.], [-uu- -- uu-uu -uu- -]
[ταῖς δὲ τριηκόσιοι ταῦροι συνάμ᾽ ἐστιχόωντο], [- u u-uu- -- uu -uu--]
[κνήμαργοί θ᾽ἕλικές τε, διηκόσιοί γε μὲν ἄλλοι], [--- uu- u u-uu- u u --]
[φοίνικες· πάντες δ᾽ἐπιβήτορες οἵγ᾽ ἔσαν ἤδη.], [--- -- uu-uu - uu --]
[ἄλλοι δ᾽αὖ μετὰ τοῖσι δυώδεκα βουκολέοντο], [-- - uu -u u-uu -uu--]
[ἱεροὶ Ἠελίοιο· χρόην δ᾽ἔσαν ἠύτε κύκνοι], [-uu -uu-u u- uu -uu --]
[ἀργησταί, πᾶσιν δὲ μετέπρεπον εἰλιπόδεσσιν], [--- -- u u-uu -uu--]
[οἳ καὶ ἀτιμαγέλαι βόσκοντ᾽ ἐριθηλέα ποίην], [- u u-uu- -- uu-uu --]
[ἐν νομῷ· ὧδ᾽ ἔκπαγλον ἐπὶ σφίσι γαυριόωντο.], [- uu - --u u- uu -uu--]
[καί ῥ᾽ὁπότ᾽ ἐκ λασίοιο θοοὶ προγενοίατο θῆρες], [- uu - uu-u u- uu-uu --]
[ἐς πεδίον δρυμοῖο βοῶν ἕνεκ᾽ ἀγροτεράων,], [- uu- --u u- uu -uu--]
[πρῶτοι τοίγε μάχηνδε κατὰ χροὸς ᾔεσαν ὀσμήν,], [-- -u u-u u- uu -uu --]
[δεινὸν δ᾽ἐβρυχῶντο φόνον λεύσσοντε προσώπῳ.], [-- ---u u- --u u--]
[τῶν μέν τε προφέρεσκε βίηφί τε καὶ σφένεϊ ᾧ], [- - - uu-u u-u u - uu- -]
[ἠδ᾽ ὑπεροπλίῃ Φαέθων μέγας, ὅν ῥα βοτῆρες], [- uu--- uu- uu - u u--]
[ἀστέρι πάντες ἔισκον, ὁθούνεκα πολλὸν ἐν ἄλλοις], [-uu -- -u u-uu -u u --]
[βουσὶν ἰὼν λάμπεσκεν, ἀρίζηλος δ᾽ἐτέτυκτο.], [-u u- --u u--- uu--]
[ὃς δή τοι σκύλος αὖον ἰδὼν χαροποῖο λέοντος], [- - - uu -u u- uu-u u--]
[αὐτῷ ἔπειτ᾽ ἐπόρουσεν ἐυσκόπῳ Ἡρακλῆι], [-u u- uu-u u-uu ----]
[χρίμψασθαι ποτὶ πλευρὰ κάρη στιβαρόν τε μέτωπον.], [--- uu -u u- uu- u u--]
[τοῦ μὲν ἄναξ προσιόντος ἐδράξατο χειρὶ παχείῃ], [- u u- uu-u u-uu -u u--]
[σκαιοῦ ἄφαρ κέραος, κατὰ δ᾽αὐχένα νέρθ᾽ ἐπὶ γαίης], [-u u- uu- uu -uu - uu --]
[κλάσσε βαρύν περ ἐόντα, πάλιν δέ μιν ὦσεν ὀπίσσω], [-u u- u u-u u- u u -u u--]
[ὤμῳ ἐπιβρίσας· ὁ δέ οἱ περὶ νεῦρα τανυσθεὶς], [-u u-uu - - - uu -u u--]
[μυὼν ἐξ ὑπάτοιο βραχίονος ὀρθὸς ἀνέστη.], [-- - uu-u u-uu -u u--]
[θαύμαζεν δ᾽αὐτός τε ἄναξ υἱός τε δαΐφρων], [--- -- u u- -- u u--]
[Φυλεὺς οἵ τ᾽ἐπὶ βουσὶ κορωνίσι βουκόλοι ἄνδρες,], [-- - uu -u u-uu -uu --]
[Ἀμφιτρυωνιάδαο βίην ὑπέροπλον ἰδόντες.], [-uu-uu-u u- uu-u u--]
[τὼ δ᾽εἰς ἄστυ λιπόντε καταυτόθι πίονας ἀγροὺς], [- - -u u-u u-uu -uu --]
[ἐστιχέτην, Φυλεύς τε βίη θ᾽Ἡρακληείη.], [-uu- -- u u- -----]
[λαοφόρου δ᾽ἐπέβησαν ὅθι πρώτιστα κελεύθου,], [-uu- uu-u u- --u u--]
[λεπτὴν καρπαλίμοισι τρίβον ποσὶν ἐξανύσαντες,], [-- -uu-u u- uu -uu--]
[ἥ ῥα δι᾽ ἀμπελεῶνος ἀπὸ σταθμῶν τετάνυστο], [- u u -uu-u u- -- uu--]
[οὔτι λίην ἀρίσημος ἐν ὕλῃ χλωρὰ θέουσα,], [-u u- uu-u u -- -u u--]
[τῇ μιν ἄρα προσέειπε Διὸς γόνον ὑψίστοιο], [- u u- uu-u u- uu ----]
[Αὐγείω φίλος υἱὸς ἕθεν μετόπισθεν ἰόντα,], [--- uu -u u- uu-u u--]
[ἦκα παρακλίνας κεφαλὴν κατὰ δεξιὸν ὦμον·], [-u u--- uu- uu -uu --]
["ξεῖνε, πάλαι τινὰ πάγχυ σέθεν πέρι μῦθον ἀκούσας], [-u u- uu -u u- uu -u u--]
[ὡσεί περ σφετέρῃσιν ἐνὶ φρεσὶ βάλλομαι ἄρτι.], [-- - uu-u u- uu -uu --]
[ἤλυθε γὰρ στείχων τις ἀπ᾽ Ἄργεος ὡς μέσος ἀκμῆς], [-uu - -- u u -uu - uu --]
[ἐνθάδ᾽ Ἀχαιὸς ἀνὴρ Ἑλίκης ἐξ ἀγχιάλοιο·], [-u u-u u- uu- - -uu--]
[ὃς δή τοι μυθεῖτο καὶ ἐν πλεόνεσσιν Ἐπειῶν,], [- - - --u u - uu-u u--]
[οὕνεκεν Ἀργείων τις ἕθεν παρεόντος ὄλεσσε], [-uu --- u u- uu-u u--]
[θηρίον, αἰνολέοντα, κακὸν τέρας ἀγροιώταις,], [-uu -uu-u u- uu ----]
[κοίλην αὖλιν ἔχοντα Διὸς Νεμέοιο παρ᾽ ἄλσος,], [-- -u u-u u- uu-u u --]
[οὐκ οἶδ᾽ ἀτρεκέως ἢ Ἄργεος ἐξ ἱεροῖο], [- - -uu- - -uu - uu--]
[αὐτόθεν ἢ Τίρυνθα νέμων πόλιν ἠὲ Μυκήνην.], [-uu - --u u- uu -u u--]
[ὣς κεῖνος ἀγόρευε· γένος δέ μιν εἶναι ἔφασκεν,], [- -- uu-u u- u u -u u--]
[εἰ ἐτεόν περ ἐγὼ μιμνήσκομαι, ἐκ Περσῆος.], [- uu- u u- --uu - ---]
[ἔλπομαι οὐχ ἕτερον τόδε τλήμεναι Αἰγιαλήων], [-uu - uu- uu -uu -uu--]
[ἠὲ σέ· δέρμα δὲ θηρὸς ἀριφραδέως ἀγορεύει], [-u u -u u -u u-uu- uu--]
[χειρῶν καρτερὸν ἔργον, ὅ τοι περὶ πλευρὰ καλύπτει.], [-- -uu -u u - uu -u u--]
[εἴπ᾽ ἄγε νῦν μοι πρῶτον, ἵνα γνώω κατὰ θυμόν,], [- uu - - -u u- -- uu --]
[ἥρως, εἴτ᾽ ἐτύμως μαντεύομαι εἴτε καὶ οὐκί,], [-- - uu- --uu -u u --]
[εἰ σύγ᾽ ἐκεῖνος, ὃν ἧμιν ἀκουόντεσσιν ἔειπεν], [- u u-u u -u u---u u--]
[οὑξ Ἑλίκηθεν Ἀχαιός, ἐγὼ δέ σε φράζομαι ὀρθῶς.], [- uu-u u-u u- u u -uu --]
[εἰπὲ δ᾽ὅπως ὀλοὸν τόδε θηρίον αὐτὸς ἔπεφνες,], [-u u- uu- uu -uu -u u--]
[ὅππως τ᾽εὔυδρον Νεμέης εἰσήλυθε χῶρον·], [-- --- uu- --uu --]
[οὐ μὲν γάρ κε τοσόνδε κατ᾽ Ἀπίδα κνώδαλον εὕροις], [- - - u u-u u -uu -uu --]
[ἱμείρων ἰδέειν, ἐπεὶ οὐ μάλα τηλίκα βόσκει,], [--- uu- uu - uu -uu --]
[ἀλλ᾽ ἄρκτους τε σύας τε λύκων τ᾽ὀλοφώιον ἔρνος.], [- -- u u- u u- uu-uu --]
[τῷ καὶ θαυμάζεσκον ἀκούοντες τότε μῦθον·], [- - ---u u--- uu --]
[οἱ δέ νυ καὶ ψεύδεσθαι ὁδοιπόρον ἀνέρ᾽ ἔφαντο], [- u u - --u u-uu -u u--]
[γλώσσης μαψιδίοιο χαριζόμενον παρεοῦσιν."], [-- -uu-u u-uu- uu--]
[Ὣς εἰπὼν μέσσης ἐξηρώησε κελεύθου], [- -- -- ----u u--]
[Φυλεύς, ὄφρα κιοῦσιν ἅμα σφίσιν ἄρκιος εἴη,], [-- -u u-u u- uu -uu --]
[καί ῥά τε ῥηίτερον φαμένου κλύοι Ἡρακλῆος,], [- u u -uu- uu- uu ----]
[ὅς μιν ὁμαρτήσας τοίῳ προσελέξατο μύθῳ·], [- u u--- -- uu-uu --]
["̂Ὠ Αὐγηιάδη, τὸ μὲν ὅττί με πρῶτον ἀνήρευ,], [- --uu- u u -u u -u u--]
[αὐτὸς καὶ μάλα ῥεῖα κατὰ στάθμην ἐνόησας.], [-- - uu -u u- -- uu--]
[ἀμφὶ δέ σοι τὰ ἕκαστα λέγοιμί κε τοῦδε πελώρου], [-u u - u u-u u-u u -u u--]
[ὅππως ἐκράανθεν, ἐπεὶ λελίησαι ἀκούειν,], [-- ---u u- uu-u u--]
[νόσφίν γ᾽ἢ ὅθεν ἦλθε· τὸ γὰρ πολέων περ ἐόντων], [-- - uu -u u - uu- u u--]
[Ἀργείων οὐδείς κεν ἔχοι σάφα μυθήσασθαι·], [--- -- u u- uu ----]
[οἶον δ᾽ἀθανάτων τίν᾽ ἐίσκομεν ἀνδράσι πῆμα], [-- -uu- - -uu -uu --]
[ἱρῶν μηνίσαντα Φορωνείδῃσιν ἐφεῖναι.], [-- ---u u---u u--]
[πάντας γὰρ πισῆας ἐπικλύζων ποταμὸς ὣς], [-- - --u u--- uu- -]
[λῖς ἄμοτον κεράιζε, μάλιστα δὲ Βεμβιναίους,], [- uu- uu-u u-u u ----]
[οἵ ἑθεν ἀγχόμοροι ναῖον πασχόντες ἄτλητα.], [- uu -uu- -- --u u--]
[τὸν μὲν ἐμοὶ πρώτιστα τελεῖν ἐπέταξεν ἄεθλον], [- u u- --u u- uu-u u--]
[Εὐρυσθεύς, κτεῖναι δέ μ᾽ἐφίετο θηρίον αἰνόν.], [--- -- u u-uu -uu --]
[αὐτὰρ ἐγὼ κέρας ὑγρὸν ἑλὼν κοίλην τε φαρέτρην], [-u u- uu -u u- -- u u--]
[ἰῶν ἐμπλείην νεόμην, ἑτέρηφι δὲ βάκτρον], [-- --- uu- uu-u u --]
[εὐπαγὲς αὐτόφλοιον ἐπηρεφέος κοτίνοιο], [-uu ---u u-uu- uu--]
[ἔμμητρον, τὸ μὲν αὐτὸς ὑπὸ ζαθέῳ Ἑλικῶνι], [--- u u -u u- uu- uu--]
[εὑρὼν σὺν πυκινῇσιν ὁλοσχερὲς ἔσπασα ῥίζαις.], [-- - uu-u u-uu -uu --]
[αὐτὰρ ἐπεὶ τὸν χῶρον, ὅθι λῖς ἦεν, ἵκανον,], [-u u- - -u u- - -u u--]
[δὴ τότε τόξον ἑλὼν στρεπτὴν ἐπέλασσα κορώνῃ], [- uu -u u- -- uu-u u--]
[νευρειήν, περὶ δ᾽ἰὸν ἐχέστονον εἶθαρ ἔβησα.], [--- uu -u u-uu -u u--]
[πάντῃ δ᾽ὄσσε φέρων ὀλοὸν τέρας ἐσκοπίαζον,], [-- -u u- uu- uu -uu--]
[εἴ μιν ἐσαθρήσαιμι, πάρος γ᾽ἐμὲ κεῖνον ἰδέσθαι.], [- u u---u u- uu -u u--]
[ἤματος ἦν τὸ μεσηγύ, καὶ οὐδέ πῃ ἴχνια τοῖο], [-uu - u u-u u -u u -uu --]
[φρασθῆναι δυνάμην οὐδ᾽ ὠρυγμοῖο πυθέσθαι.], [--- uu- - ---u u--]
[οὐδὲ μὲν ἀνθρώπων τις ἔην ἐπὶ βουσὶ καὶ ἔργοις], [-u u --- u u- uu -u u --]
[φαινόμενος σπορίμοιο δι᾽ αὔλακος, ὅντιν᾽ ἐροίμην·], [-uu- uu-u u -uu -u u--]
[ἀλλὰ κατὰ σταθμοὺς χλωρὸν δέος εἶχεν ἕκαστον.], [-u u- -- -- uu -u u--]
[οὐ μὴν πρὶν πόδας ἔσχον ὄρος τανύφυλλον ἐρευνῶν,], [- - - uu -u u- uu-u u--]
[πρὶν ἰδέειν ἀλκῆς τε παραυτίκα πειρηθῆναι.], [- uu- -- u u-uu ----]
[ἤτοι ὁ μὲν σήραγγα προδείελος ἔστιχεν εἰς ἥν,], [-u u - --u u-uu -uu - -]
[βεβρωκὼς κρειῶν τε καὶ αἵματος, ἀμφὶ δὲ χαίτας], [--- -- u u -uu -u u --]
[αὐχμηρὰς πεπάλακτο φόνῳ χαροπόν τε πρόσωπον], [--- uu-u u- uu- u u--]
[στήθεά τε, γλώσσῃ δὲ περιλιχμᾶτο γένειον.], [-uu - -- u u---u u--]
[αὐτὰρ ἐγὼ θάμνοισιν ἄφαρ σκιεροῖσιν ἐκρύφθην], [-u u- --u u- uu-u u--]
[ἐν ῥίῳ ὑλήεντι δεδεγμένος ὁππόθ᾽ ἵκοιτο,], [- uu ---u u-uu -u u--]
[καὶ βάλον ἆσσον ἰόντος ἀριστερὸν ἐς κενεῶνα], [- uu -u u-u u-uu - uu--]
[τηϋσίως· οὐ γάρ τι βέλος διὰ σαρκὸς ὄλισθεν], [-uu- - - u u- uu -u u--]
[ὀκριόεν, χλωρῇ δὲ παλίσσυτον ἔμπεσε ποίῃ.], [-uu- -- u u-uu -uu --]
[αὐτὰρ ὁ κρᾶτα δαφοινὸν ἀπὸ χθονὸς ὦκ᾽ ἐπάειρε], [-u u -u u-u u- uu - uu--]
[θαμβήσας, πάντῃ δὲ διέδρακεν ὀφθαλμοῖσι], [--- -- u u-uu ----]
[σκεπτόμενος, λαμυροὺς δὲ χανὼν ὑπ᾽ ὀδόντας ἔφηνε.], [-uu- uu- u u- u u-u u--]
[τῷ δ᾽ἐγὼ ἄλλον ὀιστὸν ἀπὸ νευρῆς προΐαλλον], [- uu -u u-u u- -- uu--]
[ἀσχαλόων, ὅ μοι ὁ πρὶν ἐτώσιος ἔκφυγε χειρός·], [-uu- u u - u u-uu -uu --]
[μεσσηγὺς δ᾽ἔβαλον στηθέων, ὅθι πνεύμονος ἕδρη.], [--- uu- -- uu -uu --]
[ἀλλ᾽ οὐδ᾽ ὣς ὑπὸ βύρσαν ἔδυ πολυώδυνος ἰός,], [- - - uu -u u- uu-uu --]
[ἀλλ᾽ ἔπεσε προπάροιθε ποδῶν ἀνεμώλιος αὔτως.], [- uu- uu-u u- uu-uu --]
[τὸ τρίτον αὖ μέλλεσκον ἀσώμενος ἐν φρεσὶν αἰνῶς], [- uu - --u u-uu - uu --]
[αὐερύειν· ὁ δέ μ᾽εἶδε περιγληνώμενος ὄσσοις], [-uu- u u -u u---uu --]
[θὴρ ἄμοτος, μακρὴν δὲ περ᾽ ἰγνύῃσιν ἕλιξε], [- uu- -- u u ---u u--]
[κέρκον, ἄφαρ δὲ μάχης ἐμνήσατο· πᾶς δέ οἱ αὐχὴν], [-u u- u u- --uu - u u --]
[θυμοῦ ἐνεπλήσθη, πυρσαὶ δ᾽ἔφριξαν ἔθειραι], [-u u--- -- --u u--]
[σκυζομένῳ, κυρτὴ δὲ ῥάχις γένετ᾽ ἠύτε τόξον,], [-uu- -- u u- uu -uu --]
[πάντοθεν εἰληθέντος ὑπὸ λαγόνας τε καὶ ἰξύν.], [-uu ---u u- uu- u u --]
[ὡς δ᾽ὅτ᾽ ἂν ἁρματοπηγὸς ἀνὴρ πολέων ἴδρις ἔργων], [- u u -uu-u u- uu- uu --]
[ὄρπηκας κάμπτῃσιν ἐρινεοῦ εὐκεάτοιο,], [--- --u u-uu -uu--]
[θάλψας ἐν πυρὶ πρῶτον, ἐπαξονίῳ κύκλα δίφρῳ·], [-- - uu -u u-uu- uu --]
[τοῦ μὲν ὑπὲκ χειρῶν ἔφυγεν τανύφλοιος ἐρινεὸς], [- u u- -- uu- uu-u u--]
[καμπτόμενος, τηλοῦ δὲ μιῇ πήδησε σὺν ὁρμῇ·], [-uu- -- u u- --u u --]
[ὣς ἐπ᾽ ἐμοὶ λῖς αἰνὸς ἀπόπροθεν ἀθρόος ἆλτο], [- u u- - -u u-uu -uu --]
[μαιμώων χροὸς ἆσαι· ἐγὼ δ᾽ἑτέρηφι βέλεμνα], [--- uu -u u- uu-u u--]
[χειρὶ προεσχεθόμην καὶ ἀπ᾽ ὤμων δίπλακα λώπην,], [-u u-uu- u u -- -uu --]
[τῇ δ᾽ἑτέρῃ ῥόπαλον κόρσης ὕπερ αὖον ἀείρας], [- uu- uu- -- uu -u u--]
[ἤλασα κὰκ κεφαλῆς, διὰ δ᾽ἄνδιχα τρηχὺν ἔαξα], [-uu - uu- uu -uu -u u--]
[αὐτοῦ ἐπὶ λασίοιο καρήατος ἀγριέλαιον], [-u u- uu-u u-uu -uu--]
[θηρὸς ἀμαιμακέτοιο· πέσεν δ᾽ὅγε πρὶν ἔμ᾽ ἱκέσθαι], [-u u-uu-u u- uu - u u--]
[ὑψόθεν ἐν γαίῃ, καὶ ἐπὶ τρομεροῖς ποσὶν ἔστη], [-uu - -- u u- uu- uu --]
[νευστάζων κεφαλῇ· περὶ γὰρ σκότος ὄσσέ οἱ ἄμφω], [--- uu- uu - uu -u u --]
[ἦλθε, βίῃ σεισθέντος ἐν ὀστέῳ ἐγκεφάλοιο.], [-u u- --u u -uu -uu--]
[τὸν μὲν ἐγὼν ὀδύνῃσι παραφρονέοντα βαρείαις], [- u u- uu-u u-uu-u u--]
[νωσάμενος, πρὶν αὖτις ὑπότροπον ἀμπνυνθῆναι,], [-uu- - -u u-uu ----]
[αὐχένος ἀρρήκτοιο παρ᾽ ἰνίον ἤλασα προφθάς,], [-uu ---u u -uu -uu --]
[ῥίψας τόξον ἔραζε πολύρραπτόν τε φαρέτρην·], [-- -u u-u u--- u u--]
[ἦγχον δ᾽ἐγκρατέως στιβαρὰς σὺν χεῖρας ἐρείσας], [-- -uu- uu- - -u u--]
[ἐξόπιθεν, μὴ σάρκας ὑποδρύψῃ ὀνύχεσσι,], [-uu- - -u u--- uu--]
[πρὸς δ᾽οὖδας πτέρνῃσι πόδας στερεῶς ἐπίεζον], [- -- --u u- uu- uu--]
[οὐραίους ἐπιβάς, μηροῖσί τε πλεύρ᾽ ἐφύλασσον,], [--- uu- --u u - uu--]
[μέχρί οἱ ἐξετάνυσσα βραχίονας ὀρθὸν ἀείρας], [-u u -uu-u u-uu -u u--]
[ἄπνευστον, ψυχὴν δὲ πελώριος ἔλλαχεν Ἅιδης.], [--- -- u u-uu -uu --]
[καὶ τότε δὴ βούλευον, ὅπως λασιαύχενα βύρσαν], [- uu - --u u- uu-uu --]
[θηρὸς τεθνειῶτος ἀπὸ μελέων ἐρυσαίμην,], [-- ---u u- uu- uu--]
[ἀργαλέον μάλα μόχθον, ἐπεὶ οὐκ ἔσκε σιδήρῳ], [-uu- uu -u u- - -u u--]
[τμητὴ οὐδὲ λίθοις πειρωμένῳ, οὐδὲ μὲν ἄλλῃ], [-- -u u- --uu -u u --]
[ἔνθά μοι ἀθανάτων τις ἐπὶ φρεσὶ θῆκε νοῆσαι], [-u u -uu- u u- uu -u u--]
[αὐτοῖς δέρμα λέοντος ἀνασχίζειν ὀνύχεσσι.], [-- -u u-u u--- uu--]
[τοῖσι θοῶς ἀπέδειρα, καὶ ἀμφεθέμην μελέεσσιν], [-u u- uu-u u -uu- uu--]
[ἕρκος ἐνυαλίου ταμεσίχροος ἰωχμοῖο.], [-u u-uu- uu-uu ----]
[οὗτός τοι Νεμέου γένετ᾽ ὦ φίλε θηρὸς ὄλεθρος,], [-- - uu- uu - uu -u u--]
[πολλὰ πάρος μήλοις τε καὶ ἀνδράσι κήδεα θέντος."], [-u u- -- u u -uu -uu --]
[Ἰνὼ καὐτονόα χἁ μαλοπάραυος Ἀγαύα], [-- -uu- - -uu-u u--]
[τρεῖς θιάσως ἐς ὄρος τρεῖς ἄγαγον αὐταὶ ἐοῖσαι.], [- uu- u u- - -uu -u u--]
[χαἱ μὲν ἀμερξάμεναι λασίας δρυὸς ἄγρια φύλλα], [- u u-uu- uu- uu -uu --]
[κισσόν τε ζώοντα καὶ ἀσφόδελον τὸν ὑπὲρ γᾶς], [-- - --u u -uu- u u- -]
[ἐν καθαρῷ λειμῶνι κάμον δυοκαίδεκα βωμούς,], [- uu- --u u- uu-uu --]
[τὼς τρεῖς τᾷ Σεμέλᾳ, τὼς ἐννέα τῷ Διονύσῳ.], [- - - uu- - -uu - uu--]
[ἱερὰ δ᾽ἐκ κίστας ποπανεύματα χερσὶν ἑλοῖσαι], [-uu - -- uu-uu -u u--]
[εὐφάμως κατέθεντο νεοδρέπτων ἐπὶ βωμῶν,], [--- uu-u u--- uu --]
[ὡς ἐδίδασχ᾽, ὡς αὐτὸς ἐθυμάρει Διόνυσος.], [- uu- - -u u--- uu--]
[Πενθεὺς δ᾽ἀλιβάτου πέτρας ἄπο πάντ᾽ ἐθεώρει,], [-- -uu- -- uu - uu--]
[σχῖνον ἐς ἀρχαίαν καταδύς, ἐπιχώριον ἔρνος.], [-u u --- uu- uu-uu --]
[Αὐτονόα πράτα νιν ἀνέκραγε δεινὸν ἰδοῖσα,], [-uu- uu - --uu -u u--]
[σὺν δ᾽ἐτάραξε ποσὶν μανιώδεος ὄργια Βάκχου,], [- uu-u u- uu-uu -uu --]
[ἐξαπίνας ἐπιοῖσα, τὰ δ᾽οὐχ ὁρέοντι βέβηλοι.], [-uu- uu-u u - uu-u u--]
[μαίνετο μέν θ᾽αὕτα, μαίνοντο δ᾽ἄρ᾽ εὐθὺ καὶ ἄλλαι.], [-uu - -- --u u -u u --]
[Πενθεὺς μὲν φεῦγεν πεφοβημένος, αἱ δ᾽ἐδίωκον,], [-- - -- uu-uu - uu--]
[πέπλως ἐκ ζωστῆρος ἐπ᾽ ἰγνύαν ἐρύσαισαι.], [-- - --u u -uu ----]
[Πενθεὺς μὲν τόδ᾽ ἔειπε· "τίνος κέχρησθε γυναῖκες;"], [-- - u u-u u- --u u--]
[Αὐτονόα τόδ᾽ ἔειπε "τάχα γνώσῃ πρὶν ἀκοῦσαι."], [-uu- u u-u u- -- u u--]
[μάτηρ μὲν κεφαλὰν μυκήσατο παιδὸς ἑλοῖσα,], [-- - uu- --uu -u u--]
[ὅσσόν περ τοκάδος τελέθει μύκημα λεαίνας·], [-- - uu- uu- --u u--]
[Ἰνὼ δ᾽ἐξέρρηξε σὺν ὠμοπλάτᾳ μέγαν ὦμον], [-- ---u u -uu- uu --]
[λὰξ ἐπὶ γαστέρα βᾶσα, καὶ Αὐτονόας ῥυθμὸς ωὑτός·], [- uu -uu -u u -uu- uu --]
[αἱ δ᾽ἄλλαι τὰ περισσὰ κρεανομέοντο γυναῖκες.], [- -- u u-u u-uu-u u--]
[ἐς Θήβας δ᾽ἀφίκοντο πεφυρμέναι αἵματι πᾶσαι,], [- -- uu-u u-uu -uu --]
[ἐξ ὄρεος πένθημα καὶ οὐ Πενθῆα φέροισαι.], [- uu- --u u - --u u--]
[οὐκ ἀλέγω· μηδ᾽ ἄλλος ἀπεχθομένω Διονύσῳ], [- uu- - -u u-uu- uu--]
[φροντίζοι, μηδ᾽ εἰ χαλεπώτερα τῶνδ᾽ ἐμόγησεν,], [--- - - uu-uu - uu--]
[εἴη δ᾽ἐνναέτης ἢ καὶ δεκάτω ἐπιβαίνοι·], [-- -uu- - - uu- uu--]
[αὐτὸς δ᾽εὐαγέοιμι καὶ εὐαγέεσσιν ἅδοιμι.], [-- -uu-u u -uu-u u--]
[ἐκ Διὸς αἰγιόχω τιμὰν ἔχει αἰετὸς οὗτος.], [- uu -uu- uu -- -uu --]
[εὐσεβέων παίδεσσι τὰ λώια, δυσσεβέων δ᾽οὔ.], [-uu- --u u -uu -uu- -]
[χαίροι μὲν Διόνυσος, ὃν ἐν Δρακάνῳ νιφόεντι], [-- - uu-u u - uu- uu--]
[Ζεὺς ὕπατος μεγάλαν ἐπιγουνίδα κάτθετο λύσας·], [- uu- uu- uu-uu -uu --]
[χαίροι δ᾽εὐειδὴς Σεμέλα καὶ ἀδελφεαὶ αὐτᾶς], [-- --- uu- u u-uu --]
[Καδμεῖαι πολλαῖς μεμελημέναι ἡρωίναις,], [--- -- uu-uu ----]
[αἳ τόδε ἔργον ἔρεξαν ὀρίναντος Διονύσου], [- uu -u u-u u--- uu--]
[οὐκ ἐπιμωματόν. μηδεὶς τὰ θεῶν ὀνόσαιτο.], [- uu--- -- u u- uu--]
[τὰν πινυτὰν Ἑλέναν Πάρις ἥρπασε βουκόλος ἄλλος.], [- uu- uu- uu -uu -uu --]
[μᾶλλον ἑκοῖσ᾽ Ἑλένα τὸν βουκόλον ἔσχε φιλεῦσα.], [-u u- uu- - -uu -u u--]
[μὴ καυχῶ σατυρίσκε· κενὸν τὸ φίλαμα λέγουσιν.], [- -- uu-u u- u u-u u--]
[ἔστι καὶ ἐν κενεοῖσι φιλάμασιν ἁδέα τέρψις.], [-u u - uu-u u-uu -uu --]
[τὸ στόμα μευ πλύνω καὶ ἀποπτύω τὸ φίλαμα.], [- uu - -- u u--- u u--]
[πλύνεις χείλεα σεῖο; δίδου πάλιν ὄφρα φιλάσω.], [-- -uu -u u- uu -u u--]
[καλόν σοι δαμάλας φιλέειν, οὐκ ἄζυγα κώραν.], [-- - uu- uu- - -uu --]
[μὴ καυχῶ· τάχα γάρ σε παρέρχεται ὡς ὄναρ ἥβη.], [- -- uu - u u-uu - uu --]
[ἢν δέ τι γηράσκω, τόδε που μέλι καὶ γάλα πίνω.>], [- u u --- uu - uu - uu --]
[ἁ σταφυλὶς σταφίς ἐστι καὶ οὐ ῥόδον αὖον ὀλεῖται.], [- uu- uu -u u - uu -u u--]
[δεῦρ᾽ ὑπὸ τὰς κοτίνους, ἵνα σοί τινα μῦθον ἐνίψω.], [- uu - uu- uu - uu -u u--]
[οὐκ ἐθέλω· καὶ πρίν με παρήπαφες ἁδέι μύθῳ.], [- uu- - - u u-uu -uu --]
[δεῦρ᾽ ὑπὸ τὰς πτελέας, ἵν᾽ ἐμᾶς σύριγγος ἀκούσῃς.], [- uu - uu- u u- --u u--]
[τὴν σαυτοῦ φρένα τέρψον· ὀιζύον οὐδὲν ἀρέσκει.], [- -- uu -u u-uu -u u--]
[φεῦ φεῦ τᾶς Παφίας χόλον ἅζεο καὶ σύγε κώρα.], [- - - uu- uu -uu - uu --]
[χαιρέτω ἁ Παφία· μόνον ἵλαος Ἄρτεμις εἴη.], [-uu - uu- uu -uu -uu --]
[μὴ λέγε, μὴ βάλλῃ σε καὶ ἐς λίνον ἄκριτον ἔνθῃς.], [- uu - -- u u - uu -uu --]
[βαλλέτω ὡς ἐθέλει· πάλιν Ἄρτεμις ἄμμιν ἀρήγει.], [-uu - uu- uu -uu -u u--]
[μἠπιβάλῃς τὰν χεῖρα, καὶ εἰσέτι χεῖλος ἀμύξω.], [-uu- - -u u -uu -u u--]
[οὐ φεύγεις τὸν Ἔρωτα, τὸν οὐ φύγε παρθένος ἄλλη.>], [- -- u u-u u - uu -uu --]
[φεύγω ναὶ τὸν Πᾶνα· σὺ δὲ ζυγὸν αἰὲν ἀείρεις.], [-- - - -u u - uu -u u--]
[δειμαίνω, μὴ δή σε κακωτέρῳ ἀνέρι δώσει.], [--- - - u u-uu -uu --]
[πολλοί μ᾽ἐμνώοντο, νόμον δ᾽ἐμὸν οὔτις ἀείδει.], [-- ---u u- uu -u u--]
[εἶς καὶ ἐγὼ πολλῶν μνηστὴρ τεὸς ἐνθάδ᾽ ἱκάνω.], [- u u- -- -- uu -u u--]
[καὶ τί φίλος ῥέξαιμι; γάμοι πλήθουσιν ἀνίας.], [- u u- --u u- --u u--]
[οὐκ ὀδύνην, οὐκ ἄλγος ἔχει γάμος, ἀλλὰ χορείην.], [- uu- - -u u- uu -u u--]
[ναὶ μάν φασι γυναῖκας ἑοὺς τρομέειν παρακοίτας.], [- - -u u-u u- uu- uu--]
[μᾶλλον ἀεὶ κρατέουσι· τίνα τρομέουσι γυναῖκες;], [-u u- uu-u u- uu-u u--]
[ὠδίνειν τρομέω· χαλεπὸν βέλος Εἰλειθυίης.], [--- uu- uu- uu ----]
[ἀλλὰ τεὴ βασίλεια μογοστόκος Ἄρτεμίς ἐστιν.], [-u u- uu-u u-uu -uu --]
[ἀλλὰ τεκεῖν τρομέω, μὴ καὶ χρόα καλὸν ὀλέσσω.], [-u u- uu- - - uu -u u--]
[ἢν δὲ τέκῃς φίλα τέκνα, νέον φάος ὄψεαι υἷας.], [- u u- uu -u u- uu -uu --]
[καὶ τί μοι ἕδνον ἄγεις γάμου ἄξιον, ἢν ἐπινεύσω;], [- u u -u u- uu -uu - uu--]
[πᾶσαν τὰν ἀγέλαν, πάντ᾽ ἄλσεα καὶ νομὸν ἕξεις.], [-- - uu- - -uu - uu --]
[ὄμνυε μὴ μετὰ λέκτρα λιπὼν ἀέκουσαν ἀπενθεῖν.], [-uu - uu -u u- uu-u u--]
[οὐκ αὐτὸν τὸν Πᾶνα, καὶ ἢν ἐθέλῃς με διῶξαι.], [- -- - -u u - uu- u u--]
[τεύχεις μοι θαλάμους, τεύχεις καὶ δῶμα καὶ αὐλάς;], [-- - uu- -- - -u u --]
[τεύχω σοι θαλάμους· τὰ δὲ πώεα καλὰ νομεύω.], [-- - uu- u u -uu -u u--]
[πατρὶ δὲ γηραλέῳ τίνα μάν, τίνα μῦθον ἐνίψω;], [-u u -uu- uu - uu -u u--]
[αἰνήσει σέο λέκτρον, ἐπὴν ἐμὸν οὔνομ᾽ ἀκούσῃ.], [--- uu -u u- uu -u u--]
[οὔνομα σὸν λέγε τῆνο· καὶ οὔνομα πολλάκι τέρπει.], [-uu - uu -u u -uu -uu --]
[Δάφνις ἐγώ, Λυκίδας τε πατήρ, μήτηρ δὲ Νομαία.], [-u u- uu- u u- -- u u--]
[ἐξ εὐηγενέων· ἀλλ᾽ οὐ σέθεν εἰμὶ χερείων.], [- --uu- - - uu -u u--]
[οἶδ᾽, ἄκρα τιμίη ἐσσί· πατὴρ δέ τοί ἐστι Μενάλκας.], [- uu -uu -u u- u u -u u--]

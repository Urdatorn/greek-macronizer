[ἀρχόμενος σέο, Φοῖβε, παλαιγενέων κλέα φωτῶν], [-uu- uu -u u-uu- uu --]
[μνήσομαι, οἳ Πόντοιο κατὰ στόμα καὶ διὰ πέτρας], [-uu - --u u- uu - uu --]
[Κυανέας βασιλῆος ἐφημοσύνῃ Πελίαο], [-uu- uu-u u-uu- uu--]
[χρύσειον μετὰ κῶας ἐύζυγον ἤλασαν Ἀργώ.], [--- uu -u u-uu -uu --]
[τοίην γὰρ Πελίης φάτιν ἔκλυεν, ὥς μιν ὀπίσσω], [-- - uu- uu -uu - u u--]
[μοῖρα μένει στυγερή, τοῦδʼ ἀνέρος, ὅντινʼ ἴδοιτο], [-u u- uu- - -uu -u u--]
[δημόθεν οἰοπέδιλον, ὑπʼ ἐννεσίῃσι δαμῆναι.], [-uu -uu-u u -uu-u u--]
[δηρὸν δʼοὐ μετέπειτα τεὴν κατὰ βάξιν Ἰήσων], [-- - uu-u u- uu -u u--]
[χειμερίοιο ῥέεθρα κιὼν διὰ ποσσὶν Ἀναύρου], [-uu-u u-u u- uu -u u--]
[ἄλλο μὲν ἐξεσάωσεν ὑπʼ ἰλύος, ἄλλο δʼ ἔνερθεν], [-u u -uu-u u -uu -u u--]
[κάλλιπεν αὖθι πέδιλον ἐνισχόμενον προχοῇσιν.], [-uu -u u-u u-uu- uu--]
[ἵκετο δʼ ἐς Πελίην αὐτοσχεδὸν ἀντιβολήσων], [-uu - uu- --uu -uu--]
[εἰλαπίνης, ἣν πατρὶ Ποσειδάωνι καὶ ἄλλοις], [-uu- - -u u---u u --]
[ῥέζε θεοῖς, Ἥρης δὲ Πελασγίδος οὐκ ἀλέγιζεν.], [-u u- -- u u-uu - uu--]
[αἶψα δὲ τόνγʼ ἐσιδὼν ἐφράσσατο, καί οἱ ἄεθλον], [-u u - uu- --uu - u u--]
[ἔντυε ναυτιλίης πολυκηδέος, ὄφρʼ ἐνὶ πόντῳ], [-uu -uu- uu-uu - uu --]
[ἠὲ καὶ ἀλλοδαποῖσι μετʼ ἀνδράσι νόστον ὀλέσσῃ.], [-u u -uu-u u -uu -u u--]
[νῆα μὲν οὖν οἱ πρόσθεν ἐπικλείουσιν ἀοιδοὶ], [-u u - - -u u---u u--]
[Ἄργον Ἀθηναίης καμέειν ὑποθημοσύνῃσιν.], [-u u--- uu- uu-uu--]
[νῦν δʼ ἂν ἐγὼ γενεήν τε καὶ οὔνομα μυθησαίμην], [- u u- uu- u u -uu ----]
[ἡρώων, δολιχῆς τε πόρους ἁλός, ὅσσα τʼ ἔρεξαν], [--- uu- u u- uu -u u--]
[πλαζόμενοι· Μοῦσαι δʼ ὑποφήτορες εἶεν ἀοιδῆς.], [-uu- -- uu-uu -u u--]
[πρῶτά νυν Ὀρφῆος μνησώμεθα, τόν ῥά ποτʼ αὐτὴ], [-u u --- --uu - u u --]
[Καλλιόπη Θρήικι φατίζεται εὐνηθεῖσα], [-uu- --u u-uu ----]
[Οἰάγρῳ σκοπιῆς Πιμπληίδος ἄγχι τεκέσθαι], [--- uu- --uu -u u--]
[αὐτὰρ τόν γʼ ἐνέπουσιν ἀτειρέας οὔρεσι πέτρας], [-- - uu-u u-uu -uu --]
[θέλξαι ἀοιδάων ἐνοπῇ ποταμῶν τε ῥέεθρα.], [-u u--- uu- uu- u u--]
[φηγοὶ δʼ ἀγριάδες, κείνης ἔτι σήματα μολπῆς,], [-- -uu- -- uu -uu --]
[ἀκτῆς Θρηικίης Ζώνης ἔπι τηλεθόωσαι], [-- -uu- -- uu -uu--]
[ἑξείης στιχόωσιν ἐπήτριμοι, ἃς ὅ γʼ ἐπιπρὸ], [--- uu-u u-uu - u u--]
[θελγομένας φόρμιγγι κατήγαγε Πιερίηθεν.], [-uu- --u u-uu -uu--]
[Ὀρφέα μὲν δὴ τοῖον ἑῶν ἐπαρωγὸν ἀέθλων], [-uu - - -u u- uu-u u--]
[Αἰσονίδης Χείρωνος ἐφημοσύνῃσι πιθήσας], [-uu- --u u-uu-u u--]
[δέξατο, Πιερίῃ Βιστωνίδι κοιρανέοντα.], [-uu -uu- --uu -uu--]
[ἤλυθε δʼ Ἀστερίων αὐτοσχεδόν, ὅν ῥα Κομήτης], [-uu -uu- --uu - u u--]
[γείνατο δινήεντος ἐφʼ ὕδασιν Ἀπιδανοῖο,], [-uu ---u u -uu -uu--]
[Πειρεσιὰς ὄρεος Φυλληίου ἀγχόθι ναίων,], [-uu- uu- --uu -uu --]
[ἔνθα μὲν Ἀπιδανός τε μέγας καὶ δῖος Ἐνιπεὺς], [-u u -uu- u u- - -u u--]
[ἄμφω συμφορέονται, ἀπόπροθεν εἰς ἓν ἰόντες.], [-- -uu-u u-uu - u u--]
[Λάρισαν δʼ ἐπὶ τοῖσι λιπὼν Πολύφημος ἵκανεν], [--- uu -u u- uu-u u--]
[Εἰλατίδης, ὃς πρὶν μὲν ἐρισθενέων Λαπιθάων,], [-uu- - - u u-uu- uu--]
[ὁππότε Κενταύροις Λαπίθαι ἐπὶ θωρήσσοντο,], [-uu --- uu- uu ----]
[ὁπλότερος πολέμιζε· τότʼ αὖ βαρύθεσκέ οἱ ἤδη], [-uu- uu-u u - uu-u u --]
[γυῖα, μένεν δʼ ἔτι θυμὸς ἀρήιος, ὡς τὸ πάρος περ.], [-u u- uu -u u-uu - u u- -]
[οὐδὲ μὲν Ἴφικλος Φυλάκῃ ἔνι δηρὸν ἔλειπτο,], [-u u --- uu- uu -u u--]
[μήτρως Αἰσονίδαο· κασιγνήτην γὰρ ὄπυιεν], [-- -uu-u u--- u u--]
[Αἴσων Ἀλκιμέδην Φυλακηίδα· τῆς μιν ἀνώγει], [-- -uu- uu-uu - u u--]
[πηοσύνη καὶ κῆδος ἐνικρινθῆναι ὁμίλῳ.], [-uu- - -u u---u u--]
[οὐδὲ Φεραῖς Ἄδμητος ἐυρρήνεσσιν ἀνάσσων], [-u u- --u u---u u--]
[μίμνεν ὑπὸ σκοπιὴν ὄρεος Χαλκωδονίοιο.], [-u u- uu- uu- --uu--]
[οὐδʼ Ἀλόπῃ μίμνον πολυλήιοι Ἑρμείαο], [- uu- -- uu-uu ----]
[υἱέες εὖ δεδαῶτε δόλους, Ἔρυτος καὶ Ἐχίων,], [-uu - uu-u u- uu- u u--]
[τοῖσι δʼ ἐπὶ τρίτατος γνωτὸς κίε νισσομένοισιν], [-u u- uu- -- uu -uu--]
[Αἰθαλίδης· καὶ τὸν μὲν ἐπʼ Ἀμφρυσσοῖο ῥοῇσιν], [-uu- - - u u ---u u--]
[Μυρμιδόνος κούρη Φθιὰς τέκεν Εὐπολέμεια·], [-uu- -- -- uu -uu--]
[τὼ δʼ αὖτʼ ἐκγεγάτην Μενετηίδος Ἀντιανείρης.], [- - -uu- uu-uu -uu--]
[ἤλυθε δʼ ἀφνειὴν προλιπὼν Γυρτῶνα Κόρωνος], [-uu --- uu- --u u--]
[Καινεΐδης, ἐσθλὸς μέν, ἑοῦ δʼ οὐ πατρὸς ἀμείνων.], [-uu- -- u u- - -u u--]
[Καινέα γὰρ ζῶόν περ ἔτι κλείουσιν ἀοιδοὶ], [-uu - -- u u- --u u--]
[Κενταύροισιν ὀλέσθαι, ὅτε σφέας οἶος ἀπʼ ἄλλων], [---u u-u u- uu -u u --]
[ἤλασʼ ἀριστήων· οἱ δʼ ἔμπαλιν ὁρμηθέντες], [-u u--- - -uu ----]
[οὔτε μιν ἐγκλῖναι προτέρω σθένον, οὔτε δαΐξαι·], [-u u --- uu- uu -u u--]
[ἀλλʼ ἄρρηκτος ἄκαμπτος ἐδύσετο νειόθι γαίης,], [- --u u-u u-uu -uu --]
[θεινόμενος στιβαρῇσι καταΐγδην ἐλάτῃσιν.], [-uu- uu-u u--- uu--]
[ἤλυθε δʼ αὖ Μόψος Τιταρήσιος, ὃν περὶ πάντων], [-uu - -- uu-uu - uu --]
[Λητοΐδης ἐδίδαξε θεοπροπίας οἰωνῶν·], [-uu- uu-u u-uu- ---]
[ἠδὲ καὶ Εὐρυδάμας Κτιμένου πάις· ἄγχι δὲ λίμνης], [-u u -uu- uu- uu -u u --]
[Ξυνιάδος Κτιμένην Δολοπηίδα ναιετάασκεν.], [-uu- uu- uu-uu -uu--]
[καὶ μὴν Ἄκτωρ υἷα Μενοίτιον ἐξ Ὀπόεντος], [- - -- -u u-uu - uu--]
[ὦρσεν, ἀριστήεσσι σὺν ἀνδράσιν ὄφρα νέοιτο.], [-u u---u u -uu -u u--]
[εἵπετο δʼ Εὐρυτίων τε καὶ ἀλκήεις Ἐρυβώτης,], [-uu -uu- u u --- uu--]
[υἷες ὁ μὲν Τελέοντος, ὁ δʼ Ἴρου Ἀκτορίδαο·], [-u u - uu-u u -- -uu--]
[ἤτοι ὁ μὲν Τελέοντος ἐυκλειὴς Ἐρυβώτης,], [-u u - uu-u u--- uu--]
[Ἴρου δʼ Εὐρυτίων. σὺν καὶ τρίτος ἦεν Ὀιλεύς,], [-- -uu- - - uu -u u--]
[ἔξοχος ἠνορέην καὶ ἐπαΐξαι μετόπισθεν], [-uu -uu- u u--- uu--]
[εὖ δεδαὼς δῄοισιν, ὅτε κλίνωσι φάλαγγας.], [- uu- --u u- --u u--]
[αὐτὰρ ἀπʼ Εὐβοίης Κάνθος κίε, τόν ῥα Κάνηθος], [-u u --- -- uu - u u--]
[πέμπεν Ἀβαντιάδης λελιημένον· οὐ μὲν ἔμελλεν], [-u u-uu- uu-uu - u u--]
[νοστήσειν Κήρινθον ὑπότροπος. αισα γὰρ ἦεν], [--- --u u-uu -u u --]
[αὐτὸν ὁμῶς Μόψον τε δαήμονα μαντοσυνάων], [-u u- -- u u-uu -uu--]
[πλαγχθέντας Λιβύης ἐνὶ πείρασι δῃωθῆναι,], [--- uu- uu -uu ----]
[ὡς οὐκ ἀνθρώποισι κακὸν μήκιστον ἐπαυρεῖν,], [- - ---u u- --u u--]
[ὁππότε κἀκείνους Λιβύῃ ἔνι ταρχύσαντο,], [-uu --- uu- uu ----]
[τόσσον ἑκὰς Κόλχων, ὅσσον τέ περ ἠελίοιο], [-u u- -- -- u u -uu--]
[μεσσηγὺς δύσιές τε καὶ ἀντολαὶ εἰσορόωνται.], [--- uu- u u -uu -uu--]
[τῷ δʼ ἄρʼ ἐπὶ Κλυτίος τε καὶ Ἴφιτος ἠγερέθοντο,], [- u u- uu- u u -uu -uu--]
[Οἰχαλίης ἐπίουροι, ἀπηνέος Εὐρύτου υἷες,], [-uu- uu-u u-uu -uu --]
[Εὐρύτου, ᾧ πόρε τόξον Ἑκηβόλος· οὐδʼ ἀπόνητο], [-uu - uu -u u-uu - uu--]
[δωτίνης· αὐτῷ γὰρ ἑκὼν ἐρίδηνε δοτῆρι.], [--- -- u u- uu-u u--]
[τοῖσι δʼ ἐπʼ Αἰακίδαι μετεκίαθον· οὐ μὲν ἅμʼ ἄμφω,], [-u u -uu- uu-uu - u u --]
[οὐδʼ ὁμόθεν· νόσφιν γὰρ ἀλευάμενοι κατένασθεν], [- uu- -- u u-uu- uu--]
[Αἰγίνης, ὅτε Φῶκον ἀδελφεὸν ἐξενάριξαν], [--- uu -u u-uu -uu--]
[ἀφραδίῃ. Τελαμὼν μὲν ἐν Ἀτθίδι νάσσατο νήσῳ·], [-uu- uu- u u -uu -uu --]
[Πηλεὺς δὲ Φθίῃ ἐνὶ δώματα ναῖε λιασθείς.], [-- - -- uu -uu -u u--]
[τοῖς δʼ ἐπὶ Κεκροπίηθεν ἀρήιος ἤλυθε Βούτης,], [- uu -uu-u u-uu -uu --]
[παῖς ἀγαθοῦ Τελέοντος, ἐυμμελίης τε Φάληρος.], [- uu- uu-u u-uu- u u--]
[Ἄλκων μιν προέηκε πατὴρ ἑός· οὐ μὲν ἔτʼ ἄλλους], [-- - uu-u u- uu - u u --]
[γήραος υἷας ἔχεν βιότοιό τε κηδεμονῆας.], [-uu -u u- uu-u u -uu--]
[ἀλλά ἑ τηλύγετόν περ ὁμῶς καὶ μοῦνον ἐόντα], [-u u -uu- u u- - -u u--]
[πέμπεν, ἵνα θρασέεσσι μεταπρέποι ἡρώεσσιν.], [-u u- uu-u u-uu ----]
[Θησέα δʼ ,ὃς περὶ πάντας Ἐρεχθεΐδας ἐκέκαστο,], [-uu - uu -u u-uu- uu--]
[Ταιναρίην ἀίδηλος ὑπὸ χθόνα δεσμὸς ἔρυκεν,], [-uu- uu-u u- uu -u u--]
[Πειρίθῳ ἑσπόμενον κοινὴν ὁδόν· ἦ τέ κεν ἄμφω], [-uu -uu- -- uu - u u --]
[ῥηίτερον καμάτοιο τέλος πάντεσσιν ἔθεντο.], [-uu- uu-u u- --u u--]
[Τῖφυς δʼ Ἁγνιάδης Σιφαέα κάλλιπε δῆμον], [-- -uu- --uu -uu --]
[Θεσπιέων, ἐσθλὸς μὲν ὀρινόμενον προδαῆναι], [-uu- -- u u-uu- uu--]
[κῦμʼ ἁλὸς εὐρείης, ἐσθλὸς δʼ ἀνέμοιο θυέλλας], [- uu --- -- uu-u u--]
[καὶ πλόον ἠελίῳ τε καὶ ἀστέρι τεκμήρασθαι.], [- uu -uu- u u -uu ----]
[αὐτή μιν Τριτωνὶς ἀριστήων ἐς ὅμιλον], [-- - --u u--- u u--]
[ὦρσεν Ἀθηναίη, μετὰ δʼ ἤλυθεν ἐλδομένοισιν.], [-u u--- uu -uu -uu--]
[αὐτὴ γὰρ καὶ νῆα θοὴν κάμε· σὺν δέ οἱ Ἄργος], [-- - - -u u- uu - u u --]
[τεῦξεν Ἀρεστορίδης κείνης ὑποθημοσύνῃσιν.], [-u u-uu- -- uu-uu--]
[τῶ καὶ πασάων προφερεστάτη ἔπλετο νηῶν,], [- - --- uu-uu -uu --]
[ὅσσαι ὑπʼ εἰρεσίῃσιν ἐπειρήσαντο θαλάσσης.], [-u u -uu-u u---u u--]
[Φλίας δʼ αὖτʼ ἐπὶ τοῖσιν Ἀραιθυρέηθεν ἵκανεν,], [-- - uu -u u-uu-u u--]
[ἔνθʼ ἀφνειὸς ἔναιε Διωνύσοιο ἕκητι,], [- --u u-u u---u u--]
[πατρὸς ἑοῦ, πηγῇσιν ἐφέστιος Ἀσωποῖο.], [-u u- --u u-uu ----]
[Ἀργόθεν αὖ Ταλαὸς καὶ Ἀρήιος, υἷε Βίαντος,], [-uu - uu- u u-uu -u u--]
[ἤλυθον ἴφθιμός τε Λεώδοκος, οὓς τέκε Πηρὼ], [-uu --- u u-uu - uu --]
[Νηληίς· τῆς δʼ ἀμφὶ δύην ἐμόγησε βαρεῖαν], [--- - -u u- uu-u u--]
[Αἰολίδης σταθμοῖσιν ἐν Ἰφίκλοιο Μελάμπους.], [-uu- --u u ---u u--]
[οὐδὲ μὲν οὐδὲ βίην κρατερόφρονος Ἡρακλῆος], [-u u -u u- uu-uu ----]
[πευθόμεθʼ Αἰσονίδαο λιλαιομένου ἀθερίξαι.], [-uu -uu-u u-uu- uu--]
[ἀλλʼ ἐπεὶ ἄιε βάξιν ἀγειρομένων ἡρώων,], [- uu -uu -u u-uu- ---]
[νεῖον ἀπʼ Ἀρκαδίης Λυρκήιον Ἄργος ἀμείψας], [-u u -uu- --uu -u u--]
[τὴν ὁδόν, ᾗ ζωὸν φέρε κάπριον, ὅς ῥʼ ἐνὶ βήσσῃς], [- uu - -- uu -uu - uu --]
[φέρβετο Λαμπείης, Ἐρυμάνθιον ἂμ μέγα τῖφος,], [-uu --- uu-uu - uu --]
[τὸν μὲν ἐνὶ πρώτῃσι Μυκηναίων ἀγορῇσιν], [- u u- --u u--- uu--]
[δεσμοῖς ἰλλόμενον μεγάλων ἀπεθήκατο νώτων·], [-- -uu- uu- uu-uu --]
[αὐτὸς δʼ ᾗ ἰότητι παρὲκ νόον Εὐρυσθῆος], [-- - uu-u u- uu ----]
[ὡρμήθη· σὺν καί οἱ Ὕλας κίεν, ἐσθλὸς ὀπάων,], [--- - - u u- uu -u u--]
[πρωθήβης, ἰῶν τε φορεὺς φύλακός τε βιοῖο.], [--- -- u u- uu- u u--]
[τῷ δʼ ἐπὶ δὴ θείοιο κίεν Δαναοῖο γενέθλη,], [- uu - --u u- uu-u u--]
[Ναύπλιος. ἦ γὰρ ἔην Κλυτονήου Ναυβολίδαο·], [-uu - u u- uu-- -uu--]
[Ναύβολος αὖ Λέρνου· Λέρνον γε μὲν ἴδμεν ἐόντα], [-uu - -- -- u u -u u--]
[Προίτου Ναυπλιάδαο· Ποσειδάωνι δὲ κούρη.], [-- -uu-u u---u u --]
[πρίν ποτʼ Ἀμυμώνη Δαναῒς τέκεν εὐνηθεῖσα], [- u u--- uu- uu ----]
[Ναύπλιον, ὃς περὶ πάντας ἐκαίνυτο ναυτιλίῃσιν.], [-uu - uu -u u-uu -uu--]
[Ἴδμων δʼ ὑστάτιος μετεκίαθεν, ὅσσοι ἔναιον], [-- -uu- uu-uu -u u--]
[Ἄργος, ἐπεὶ δεδαὼς τὸν ἑὸν μόρον οἰωνοῖσιν], [-u u- uu- u u- uu ----]
[ἤιε, μή οἱ δῆμος ἐυκλείης ἀγάσαιτο.], [-uu - - -u u--- uu--]
[οὐ μὲν ὅ γʼ ἦεν Ἄβαντος ἐτήτυμον, ἀλλά μιν αὐτὸς], [- u u -u u-u u-uu -u u --]
[γείνατο κυδαλίμοις ἐναρίθμιον Αἰολίδῃσιν], [-uu -uu- uu-uu -uu--]
[Λητοΐδης· αὐτὸς δὲ θεοπροπίας ἐδίδαξεν], [-uu- -- u u-uu- uu--]
[οἰωνούς τʼ ἀλέγειν ἠδʼ ἔμπυρα σήματʼ ἰδέσθαι.], [--- uu- - -uu -u u--]
[καὶ μὴν Αἰτωλὶς κρατερὸν Πολυδεύκεα Λήδη], [- - --- uu- uu-uu --]
[Κάστορά τʼ ὠκυπόδων ὦρσεν δεδαημένον ἵππων], [-uu -uu- -- uu-uu --]
[Σπάρτηθεν· τοὺς δʼ ἥγε δόμοις ἔνι Τυνδαρέοιο], [--- - -u u- uu -uu--]
[τηλυγέτους ὠδῖνι μιῇ τέκεν· οὐδʼ ἀπίθησεν], [-uu- --u u- uu - uu--]
[νισσομένοις· Ζηνὸς γὰρ ἐπάξια μήδετο λέκτρων.], [-uu- -- u u-uu -uu --]
[οἵ τʼ Ἀφαρητιάδαι Λυγκεὺς καὶ ὑπέρβιος Ἴδας], [- uu-uu- -- u u-uu --]
[Ἀρήνηθεν ἔβαν, μεγάλῃ περιθαρσέες ἀλκῇ], [---u u- uu- uu-uu --]
[ἀμφότεροι· Λυγκεὺς δὲ καὶ ὀξυτάτοις ἐκέκαστο], [-uu- -- u u -uu- uu--]
[ὄμμασιν, εἰ ἐτεόν γε πέλει κλέος, ἀνέρα κεῖνον], [-uu - uu- u u- uu -uu --]
[ῥηιδίως καὶ νέρθε κατὰ χθονὸς αὐγάζεσθαι.], [-uu- - -u u- uu ----]
[σὺν δὲ Περικλύμενος Νηλήιος ὦρτο νέεσθαι,], [- u u-uu- --uu -u u--]
[πρεσβύτατος παίδων, ὅσσοι Πύλῳ ἐξεγένοντο], [-uu- -- -- uu -uu--]
[Νηλῆος θείοιο· Ποσειδάων δέ οἱ ἀλκὴν], [--- --u u--- u u --]
[δῶκεν ἀπειρεσίην ἠδʼ ὅττι κεν ἀρήσαιτο], [-u u-uu- - -u u ----]
[μαρνάμενος, τὸ πέλεσθαι ἐνὶ ξυνοχῇ πολέμοιο.], [-uu- u u-u u- uu- uu--]
[καὶ μὴν Ἀμφιδάμας Κηφεύς τʼ ἴσαν Ἀρκαδίηθεν,], [- - -uu- -- uu -uu--]
[οἳ Τεγέην καὶ κλῆρον Ἀφειδάντειον ἔναιον,], [- uu- - -u u---u u--]
[υἷε δύω Ἀλεοῦ· τρίτατός γε μὲν ἕσπετʼ ἰοῦσιν], [-u u- uu- uu- u u -u u--]
[Ἀγκαῖος, τὸν μέν ῥα πατὴρ Λυκόοργος ἔπεμπεν,], [--- - - u u- uu-u u--]
[τῶν ἄμφω γνωτὸς προγενέστερος. ἀλλʼ ὁ μὲν ἤδη], [- -- -- uu-uu - u u --]
[γηράσκοντʼ Ἀλεὸν λίπετʼ ἂμ πόλιν ὄφρα κομίζοι,], [--- uu- uu - uu -u u--]
[παῖδα δʼ ἑὸν σφετέροισι κασιγνήτοισιν ὄπασσεν.], [-u u- uu-u u---u u--]
[βῆ δʼ ὅγε Μαιναλίης ἄρκτου δέρος, ἀμφίτομόν τε], [- uu -uu- -- uu -uu- -]
[δεξιτερῇ πάλλων πέλεκυν μέγαν. ἔντεα γάρ οἱ], [-uu- -- uu- uu -uu - -]
[πατροπάτωρ Ἀλεὸς μυχάτῃ ἐνέκρυψε καλιῇ,], [-uu- uu- uu- uu-u u--]
[αἴ κέν πως ἔτι καὶ τὸν ἐρητύσειε νέεσθαι.], [- - - uu - u u---u u--]
[βῆ δὲ καὶ Αὐγείης, ὃν δὴ φάτις Ἠελίοιο], [- u u --- - - uu -uu--]
[ἔμμεναι· Ἠλείοισι δʼ ὅ γʼ ἀνδράσιν ἐμβασίλευεν,], [-uu ---u u -uu -uu--]
[ὄλβῳ κυδιόων· μέγα δʼ ἵετο Κολχίδα γαῖαν], [-- -uu- uu -uu -uu --]
[αὐτόν τʼ Αἰήτην ἰδέειν σημάντορα Κόλχων.], [-- --- uu- --uu --]
[Ἀστέριος δὲ καὶ Ἀμφίων Ὑπερασίου υἷες], [-uu- u u --- uu-uu --]
[Πελλήνης ἀφίκανον Ἀχαιίδος, ἥν ποτε Πέλλης], [--- uu-u u-uu - uu --]
[πατροπάτωρ ἐπόλισσεν ἐπʼ ὀφρύσιν Αἰγιαλοῖο.], [-uu- uu-u u -uu -uu--]
[Ταίναρον αὖτʼ ἐπὶ τοῖσι λιπὼν Εὔφημος ἵκανεν,], [-uu - uu -u u- --u u--]
[τόν ῥα Ποσειδάωνι ποδωκηέστατον ἄλλων], [- u u---u u---uu --]
[Εὐρώπη Τιτυοῖο μεγασθενέος τέκε κούρη.], [--- uu-u u-uu- uu --]
[κεῖνος ἀνὴρ καὶ πόντου ἐπὶ γλαυκοῖο θέεσκεν], [-u u- - -u u- --u u--]
[οἴδματος, οὐδὲ θοοὺς βάπτεν πόδας, ἀλλʼ ὅσον ἄκροις], [-uu -u u- -- uu - uu --]
[ἴχνεσι τεγγόμενος διερῇ πεφόρητο κελεύθῳ.], [-uu -uu- uu- uu-u u--]
[καὶ δʼ ἄλλω δύο παῖδε Ποσειδάωνος ἵκοντο·], [- -- uu -u u---u u--]
[ἤτοι ὁ μὲν πτολίεθρον ἀγαυοῦ Μιλήτοιο], [-u u - uu-u u-- ----]
[νοσφισθεὶς Ἐργῖνος, ὁ δʼ Ἰμβρασίης ἕδος Ἥρης,], [--- --u u -uu- uu --]
[παρθενίην, Ἀγκαῖος ὑπέρβιος· ἴστορε δʼ ἄμφω], [-uu- --u u-uu -uu --]
[ἠμὲν ναυτιλίης ἠδʼ ἄρεος εὐχετόωντο.], [-- -uu- - -uu -uu--]
[Οἰνεΐδης δʼ ἐπὶ τοῖσιν ἀφορμηθεὶς Καλυδῶνος], [-uu- uu -u u--- uu--]
[ἀλκήεις Μελέαγρος ἀνήλυθε, Λαοκόων τε,], [--- uu-u u-uu -uu- -]
[Λαοκόων Οἰνῆος ἀδελφεός, οὐ μὲν ἰῆς γε], [-uu- --u u-uu - u u- -]
[μητέρος· ἀλλά ἑ θῆσσα γυνὴ τέκε· τὸν μὲν ἄρʼ Οἰνεὺς], [-uu -u u -u u- uu - u u --]
[ἤδη γηραλέον κοσμήτορα παιδὸς ἴαλλεν·], [-- -uu- --uu -u u--]
[ὧδʼ ἔτι κουρίζων περιθαρσέα δῦνεν ὅμιλον], [- uu --- uu-uu -u u--]
[ἡρώων. τοῦ δʼ οὔτινʼ ὑπέρτερον ἄλλον ὀίω,], [--- - -u u-uu -u u--]
[νόσφιν γ᾽Ἡρακλῆος, ἐπελθέμεν, εἴ κʼ ἔτι μοῦνον], [-- ---u u-uu - uu --]
[αὖθι μένων λυκάβαντα μετετράφη Αἰτωλοῖσιν.], [-u u- uu-u u-uu ----]
[καὶ μήν οἱ μήτρως αὐτὴν ὁδόν, εὖ μὲν ἄκοντι,], [- - - -- -- uu - u u--]
[εὖ δὲ καὶ ἐν σταδίῃ δεδαημένος ἀντιφέρεσθαι,], [- u u - uu- uu-uu -uu--]
[Θεστιάδης Ἴφικλος ἐφωμάρτησε κιόντι.], [-uu- --u u---u u--]
[σὺν δὲ Παλαιμόνιος Λέρνου πάις Ὠλενίοιο,], [- u u-uu- -- uu -uu--]
[Λέρνου ἐπίκλησιν, γενεήν γε μὲν Ἡφαίστοιο·], [-u u--- uu- u u ----]
[τούνεκʼ ἔην πόδα σιφλός· ἀτὰρ δέμας οὔ κέ τις ἔτλη], [-u u- uu -u u- uu - u u --]
[ἠνορέην τʼ ὀνόσασθαι, ὃ καὶ μεταρίθμιος ἦεν], [-uu- uu-u u - uu-uu --]
[πᾶσιν ἀριστήεσσιν, Ἰήσονι κῦδος ἀέξων.], [-u u---u u-uu -u u--]
[ἐκ δʼ ἄρα Φωκήων κίεν Ἴφιτος Ὀρνυτίδαο], [- uu --- uu -uu -uu--]
[Ναυβόλου ἐκγεγαώς· ξεῖνος δέ οἱ ἔσκε πάροιθεν,], [-uu -uu- -- u u -u u--]
[ἦμος ἔβη Πυθώδε θεοπροπίας ἐρεείνων], [-u u- --u u-uu- uu--]
[ναυτιλίης· τόθι γάρ μιν ἑοῖς ὑπέδεκτο δόμοισιν.], [-uu- uu - u u- uu-u u--]
[Ζήτης αὖ Κάλαΐς τε Βορήιοι υἷες ἵκοντο,], [-- - uu- u u-uu -u u--]
[οὕς ποτʼ Ἐρεχθηὶς Βορέῃ τέκεν Ὠρείθυια], [- u u--- uu- uu ----]
[ἐσχατιῇ Θρῄκης δυσχειμέρου· ἔνθʼ ἄρα τήν γε], [-uu- -- --uu - uu - -]
[Θρηίκιος Βορέης ἀνερέψατο Κεκροπίηθεν], [-uu- uu- uu-uu -uu--]
[Ἰλισσοῦ προπάροιθε χορῷ ἔνι δινεύουσαν.], [--- uu-u u- uu ----]
[καί μιν ἄγων ἕκαθεν, Σαρπηδονίην ὅθι πέτρην], [- u u- uu- --uu- uu --]
[κλείουσιν, ποταμοῖο παρὰ ῥόον Ἐργίνοιο,], [--- uu-u u- uu ----]
[λυγαίοις ἐδάμασσε περὶ νεφέεσσι καλύψας.], [--- uu-u u- uu-u u--]
[τὼ μὲν ἐπʼ ἀκροτάτοισι ποδῶν ἑκάτερθεν ἐρεμνὰς], [- u u -uu-u u- uu-u u--]
[σεῖον ἀειρομένω πτέρυγας, μέγα θάμβος ἰδέσθαι,], [-u u-uu- uu- uu -u u--]
[χρυσείαις φολίδεσσι διαυγέας· ἀμφὶ δὲ νώτοις], [--- uu-u u-uu -u u --]
[κράατος ἐξ ὑπάτοιο καὶ αὐχένος ἔνθα καὶ ἔνθα], [-uu - uu-u u -uu -u u --]
[κυάνεαι δονέοντο μετὰ πνοιῇσιν ἔθειραι.], [-uu- uu-u u- --u u--]
[οὐδὲ μὲν οὐδʼ αὐτοῖο πάις μενέαινεν Ἄκαστος], [-u u - --u u- uu-u u--]
[ἰφθίμου Πελίαο δόμοις ἔνι πατρὸς ἑῆος], [--- uu-u u- uu -u u--]
[μιμνάζειν, Ἄργος τε θεᾶς ὑποεργὸς Ἀθήνης·], [--- -- u u- uu-u u--]
[ἀλλʼ ἄρα καὶ τὼ μέλλον ἐνικρινθῆναι ὁμίλῳ.], [- uu - - -u u---u u--]
[τόσσοι ἄρʼ Αἰσονίδῃ συμμήστορες ἠγερέθοντο.], [-u u -uu- --uu -uu--]
[τοὺς μὲν ἀριστῆας Μινύας περιναιετάοντες], [- u u--- uu- uu-uu--]
[κίκλησκον μάλα πάντας, ἐπεὶ Μινύαο θυγατρῶν], [--- uu -u u- uu-u u--]
[οἱ πλεῖστοι καὶ ἄριστοι ἀφʼ αἵματος εὐχετόωντο], [- -- u u-u u -uu -uu--]
[ἔμμεναι· ὧς δὲ καὶ αὐτὸν Ἰήσονα γείνατο μήτηρ], [-uu - u u -u u-uu -uu --]
[Ἀλκιμέδη, Κλυμένης Μινυηίδος ἐκγεγαυῖα.], [-uu- uu- uu-uu -uu--]
[αὐτὰρ ἐπεὶ δμώεσσιν ἐπαρτέα πάντʼ ἐτέτυκτο,], [-u u- --u u-uu - uu--]
[ὅσσα περ ἐντύνονται ἐπαρτέες ἔνδοθι νῆες,], [-u u ---u u-uu -uu --]
[εὖτʼ ἂν ἄγῃ χρέος ἄνδρας ὑπεὶρ ἅλα ναυτίλλεσθαι,], [- u u- uu -u u- uu ----]
[δὴ τότʼ ἴσαν μετὰ νῆα διʼ ἄστεος, ἔνθα περ ἀκταὶ], [- u u- uu -u u -uu -u u --]
[κλείονται Παγασαὶ Μαγνήτιδες· ἀμφὶ δὲ λαῶν], [--- uu- --uu -u u --]
[πληθὺς σπερχομένων ἄμυδις θέεν· οἱ δὲ φαεινοὶ], [-- -uu- uu- uu - u u--]
[ἀστέρες ὣς νεφέεσσι μετέπρεπον· ὧδε δʼ ἕκαστος], [-uu - uu-u u-uu -u u--]
[ἔννεπεν εἰσορόων σὺν τεύχεσιν ἀίσσοντας·], [-uu -uu- - -uu ----]
[‘Ζεῦ ἄνα, τίς Πελίαο νόος; πόθι τόσσον ὅμιλον], [- uu - uu-u u- uu -u u--]
[ἡρώων γαίης Παναχαιίδος ἔκτοθι βάλλει;], [--- -- uu-uu -uu --]
[αὐτῆμάρ κε δόμους ὀλοῷ πυρὶ δῃώσειαν], [--- u u- uu- uu ----]
[Αἰήτεω, ὅτε μή σφιν ἑκὼν δέρος ἐγγυαλίξῃ.], [--- uu - u u- uu -uu--]
[ἀλλʼ οὐ φυκτὰ κέλευθα, πόνος δʼ ἄπρηκτος ἰοῦσιν.’], [- - -u u-u u- --u u--]
[ὧς φάσαν ἔνθα καὶ ἔνθα κατὰ πτόλιν· αἱ δὲ γυναῖκες], [- uu -u u -u u- uu - u u--]
[πολλὰ μάλʼ ἀθανάτοισιν ἐς αἰθέρα χεῖρας ἄειρον,], [-u u -uu-u u -uu -u u--]
[εὐχόμεναι νόστοιο τέλος θυμηδὲς ὀπάσσαι.], [-uu- --u u- --u u--]
[ἄλλη δʼ εἰς ἑτέρην ὀλοφύρετο δακρυχέουσα·], [-- - uu- uu-uu -uu--]
[‘δειλὴ Ἀλκιμέδη, καὶ σοὶ κακὸν ὀψέ περ ἔμπης], [-- -uu- - - uu -u u --]
[ἤλυθεν, οὐδʼ ἐτέλεσσας ἐπʼ ἀγλαΐῃ βιότοιο.], [-uu - uu-u u -uu- uu--]
[Αἴσων αὖ μέγα δή τι δυσάμμορος. ἦ τέ οἱ ἦεν], [-- - uu - u u-uu - u u --]
[βέλτερον, εἰ τὸ πάροιθεν ἐνὶ κτερέεσσιν ἐλυσθεὶς], [-uu - u u-u u- uu-u u--]
[νειόθι γαίης κεῖτο, κακῶν ἔτι νῆις ἀέθλων.], [-uu -- -u u- uu -u u--]
[ὡς ὄφελεν καὶ Φρίξον, ὅτʼ ὤλετο παρθένος Ἕλλη,], [- uu- - -u u -uu -uu --]
[κῦμα μέλαν κριῷ ἅμʼ ἐπικλύσαι· ἀλλὰ καὶ αὐδὴν], [-u u- -- u u-uu -u u --]
[ἀνδρομέην προέηκε κακὸν τέρας, ὥς κεν ἀνίας], [-uu- uu-u u- uu - u u--]
[Ἀλκιμέδῃ μετόπισθε καὶ ἄλγεα μυρία θείη.’], [-uu- uu-u u -uu -uu --]
[αἱ μὲν ἄρʼ ὧς ἀγόρευον ἐπὶ προμολῇσι κιόντων.], [- u u - uu-u u- uu-u u--]
[ἤδη δὲ δμῶές τε πολεῖς δμωαί τʼ ἀγέροντο·], [-- - -- u u- -- uu--]
[μήτηρ δʼ ἀμφʼ αὐτὸν βεβολημένη. ὀξὺ δʼ ἑκάστην], [-- - -- uu-uu -u u--]
[δῦνεν ἄχος· σὺν δέ σφι πατὴρ ὀλοῷ ὑπὸ γήραι], [-u u- - - u u- uu- uu --]
[ἐντυπὰς ἐν λεχέεσσι καλυψάμενος γοάασκεν.], [-uu - uu-u u-uu- uu--]
[αὐτὰρ ὁ τῶν μὲν ἔπειτα κατεπρήυνεν ἀνίας], [-u u - u u-u u--- u--]
[θαρσύνων, δμώεσσι δʼ ἀρήια τεύχεʼ ἀείρειν], [--- --u u-uu -u u--]
[πέφραδεν· οἱ δέ τε σῖγα κατηφέες ἠείροντο.], [-uu - u u -u u-uu ----]
[μήτηρ δʼ ὡς τὰ πρῶτʼ ἐπεχεύατο πήχεε παιδί,], [-- - - - uu-uu -uu --]
[ὧς ἔχετο κλαίουσʼ ἀδινώτερον, ἠύτε κούρη], [- uu- -- uu-uu -uu --]
[οἰόθεν ἀσπασίως πολιὴν τροφὸν ἀμφιπεσοῦσα], [-uu -uu- uu- uu -uu--]
[μύρεται, ᾗ οὐκ εἰσὶν ἔτʼ ἄλλοι κηδεμονῆες,], [-uu - - -u u -- -uu--]
[ἀλλʼ ὑπὸ μητρυιῇ βίοτον βαρὺν ἡγηλάζει·], [- uu --- uu- uu ----]
[καί ἑ νέον πολέεσσιν ὀνείδεσιν ἐστυφέλιξεν,], [- u u- uu-u u-uu -uu--]
[τῇ δέ τʼ ὀδυρομένῃ δέδεται κέαρ ἔνδοθεν ἄτῃ,], [- u u-uu- uu- uu -uu --]
[οὐδʼ ἔχει ἐκφλύξαι τόσσον γόον, ὅσσον ὀρεχθεῖ·], [- uu --- -- uu -u u--]
[ὧς ἀδινὸν κλαίεσκεν ἑὸν παῖδʼ ἀγκὰς ἔχουσα], [- uu- --u u- - -u u--]
[Ἀλκιμέδη, καὶ τοῖον ἔπος φάτο κηδοσύνῃσιν·], [-uu- - -u u- uu -uu--]
[‘αἴθʼ ὄφελον κεῖνʼ ἦμαρ, ὅτʼ ἐξειπόντος ἄκουσα], [- uu- - -u u ---u u--]
[δειλὴ ἐγὼ Πελίαο κακὴν βασιλῆος ἐφετμήν,], [-u u- uu-u u- uu-u u--]
[αὐτίκʼ ἀπὸ ψυχὴν μεθέμεν, κηδέων τε λαθέσθαι,], [-u u- -- uu- -- u u--]
[ὄφρʼ αὐτός με τεῇσι φίλαις ταρχύσαο χερσίν,], [- -- u u-u u- --uu --]
[τέκνον ἐμόν· τὸ γὰρ οἶον ἔην ἔτι λοιπὸν ἐέλδωρ], [-u u- u u -u u- uu -u u--]
[ἐκ σέθεν, ἄλλα δὲ πάντα πάλαι θρεπτήρια πέσσω.], [- uu -u u -u u- --uu --]
[νῦν γε μὲν ἡ τὸ πάροιθεν Ἀχαιιάδεσσιν ἀγητὴ], [- u u - u u-u u-uu-u u--]
[δμωὶς ὅπως κενεοῖσι λελείψομαι ἐν μεγάροισιν,], [-u u- uu-u u-uu - uu--]
[σεῖο πόθῳ μινύθουσα δυσάμμορος, ᾧ ἔπι πολλὴν], [-u u- uu-u u-uu - uu --]
[ἀγλαΐην καὶ κῦδος ἔχον πάρος, ᾧ ἔπι μούνῳ], [-uu- - -u u- uu - uu --]
[μίτρην πρῶτον ἔλυσα καὶ ὕστατον. ἔξοχα γάρ μοι], [-- -u u-u u -uu -uu - -]
[Εἰλείθυια θεὰ πολέος ἐμέγηρε τόκοιο.], [---u u- uu- uu-u u--]
[ᾤ μοι ἐμῆς ἄτης· τὸ μὲν οὐδʼ ὅσον, οὐδʼ ἐν ὀνείρῳ], [- u u- -- u u - uu - u u--]
[ὠισάμην, εἰ Φρίξος ἐμοὶ κακὸν ἔσσετʼ ἀλύξας.’], [-uu- - -u u- uu -u u--]
[ὧς ἥ γε στενάχουσα κινύρετο· ταὶ δὲ γυναῖκες], [- - - uu-u u-uu - u u--]
[ἀμφίπολοι γοάασκον ἐπισταδόν· αὐτὰρ ὁ τήν γε], [-uu- uu-u u-uu -u u - -]
[μειλιχίοις ἐπέεσσι παρηγορέων προσέειπεν·], [-uu- uu-u u-uu- uu--]
[‘μή μοι λευγαλέας ἐνιβάλλεο, μῆτερ, ἀνίας], [- - -uu- uu-uu -u u--]
[ὧδε λίην, ἐπεὶ οὐ μὲν ἐρητύσεις κακότητος], [-u u- uu - u u--- uu--]
[δάκρυσιν, ἀλλʼ ἔτι κεν καὶ ἐπʼ ἄλγεσιν ἄλγος ἄροιο.], [-uu - uu - u u -uu -u u--]
[πήματα γάρ τʼ ἀίδηλα θεοὶ θνητοῖσι νέμουσιν,], [-uu - uu-u u- --u u--]
[τῶν μοῖραν κατὰ θυμὸν ἀνιάζουσά περ ἔμπης], [- -- uu -u u---u u --]
[τλῆθι φέρειν· θάρσει δὲ συνημοσύνῃσιν Ἀθήνης,], [-u u- -- u u-uu-u u--]
[ἠδὲ θεοπροπίοισιν, ἐπεὶ μάλα δεξιὰ Φοῖβος], [-u u-uu-u u- uu -uu --]
[ἔχρη, ἀτὰρ μετέπειτά γ᾽ἀριστήων ἐπαρωγῇ.], [-u u- uu-u u--- uu--]
[ἀλλὰ σὺ μὲν νῦν αὖθι μετʼ ἀμφιπόλοισιν ἕκηλος], [-u u - - -u u -uu-u u--]
[μίμνε δόμοις, μηδʼ ὄρνις ἀεικελίη πέλε νηί·], [-u u- - -u u-uu- uu --]
[κεῖσε δʼ ὁμαρτήσουσιν ἔται δμῶές τε κιόντι.’], [-u u---u u- -- u u--]
[ἦ, καὶ ὁ μὲν προτέρωσε δόμων ἐξῶρτο νέεσθαι.], [- u u - uu-u u- --u u--]
[οἷος δʼ ἐκ νηοῖο θυώδεος εἶσιν Ἀπόλλων], [-- - --u u-uu -u u--]
[δῆλον ἀνʼ ἠγαθέην, ἠὲ Κλάρον, ἢ ὅγε Πυθώ,], [-u u -uu- -- uu - uu --]
[ἢ Αυκίην εὐρεῖαν, ἐπὶ Ξάνθοιο ῥοῇσιν,], [--- --u u- --u u--]
[τοῖος ἀνὰ πληθὺν δήμου κίεν· ὦρτο δʼ ἀυτὴ], [-u u- -- -- uu -u u--]
[κεκλομένων ἄμυδις. τῷ δὲ ξύμβλητο γεραιὴ], [-uu- uu- - - --u u--]
[Ἰφιὰς Ἀρτέμιδος πολιηόχου ἀρήτειρα,], [-uu -uu- uu-uu ----]
[καί μιν δεξιτερῆς χειρὸς κύσεν, οὐδέ τι φάσθαι], [- - -uu- -- uu -u u --]
[ἔμπης ἱεμένη δύνατο, προθέοντος ὁμίλου·], [-- -uu- uu- uu-u u--]
[ἀλλʼ ἡ μὲν λίπετʼ αὖθι παρακλιδόν, οἷα γεραιὴ], [- - - uu -u u-uu -u u--]
[ὁπλοτέρων, ὁ δὲ πολλὸν ἀποπλαγχθεὶς ἐλιάσθη.], [-uu- u u -u u--- uu--]
[αὐτὰρ ἐπεί ῥα πόληος ἐυδμήτους λίπʼ ἀγυιάς,], [-u u- u u-u u--- u u--]
[ἀκτὴν δʼ ἵκανεν Παγασηίδα, τῇ μιν ἑταῖροι], [-- --- uu-uu - u u--]
[δειδέχατʼ, Ἀργῴῃ ἄμυδις παρὰ νηὶ μένοντες.], [-uu --- uu- uu -u u--]
[στῆ δʼ ἄρʼ ἐπὶ προμολῇς· οἱ δʼ ἀντίοι ἠγερέθοντο.], [- u u- uu- - -uu -uu--]
[ἐς δʼ ἐνόησαν Ἄκαστον ὁμῶς Ἄργον τε πόληος], [- uu-u u-u u- -- u u--]
[νόσφι καταβλώσκοντας, ἐθάμβησαν δʼ ἐσιδόντες], [-u u---u u--- uu--]
[πασσυδίῃ Πελίαο παρὲκ νόον ἰθύοντας.], [-uu- uu-u u- uu ----]
[δέρμα δʼ ὁ μὲν ταύροιο ποδηνεκὲς ἀμφέχετʼ ὤμους], [-u u - --u u-uu -uu --]
[Ἄργος Ἀρεστορίδης λάχνῃ μέλαν· αὐτὰρ ὁ καλὴν], [-u u-uu- -- uu -u u --]
[δίπλακα, τήν οἱ ὄπασσε κασιγνήτη Πελόπεια.], [-uu - u u-u u--- uu--]
[ἀλλʼ ἔμπης τὼ μέν τε διεξερέεσθαι ἕκαστα], [- -- - - u u-uu-u u--]
[ἔσχετο· τοὺς δʼ ἀγορήνδε συνεδριάασθαι ἄνωγεν.], [-uu - uu-u u-uu-u u--]
[αὐτοῦ δʼ ἰλλομένοις ἐπὶ λαίφεσιν, ἠδὲ καὶ ἱστῷ], [-- -uu- uu -uu -u u --]
[κεκλιμένῳ μάλα πάντες ἐπισχερὼ ἑδριόωντο.], [-uu- uu -u u-uu -uu--]
[τοῖσιν δʼ Αἴσονος υἱὸς ἐυφρονέων μετέειπεν·], [-- -uu -u u-uu- uu--]
[‘ἄλλα μὲν ὅσσα τε νηὶ ἐφοπλίσσασθαι ἔοικεν], [-u u -u u -u u---u u--]
[πάντα γὰρ εὖ κατὰ κόσμον ἐπαρτέα κεῖται ἰοῦσιν.], [-u u - uu -u u-uu -u u--]
[τῶ οὐκ ἂν δηναιὸν ἐχοίμεθα τοῖο ἕκητι], [- - - --u u-uu -u u--]
[ναυτιλίης, ὅτε μοῦνον ἐπιπνεύσουσιν ἀῆται.], [-uu- uu -u u---u u--]
[ἀλλά, φίλοι, ξυνὸς γὰρ ἐς Ἑλλάδα νόστος ὀπίσσω,], [-u u- -- u u -uu -u u--]
[ξυναὶ δʼ ἄμμι πέλονται ἐς Αἰήταο κέλευθοι], [-- -u u-u u ---u u--]
[τούνεκα νῦν τὸν ἄριστον ἀφειδήσαντες ἕλεσθε], [-uu - u u-u u---u u--]
[ὄρχαμον ἡμείων, ᾧ κεν τὰ ἕκαστα μέλοιτο,], [-uu --- - - u u-u u--]
[νείκεα συνθεσίας τε μετὰ ξείνοισι βαλέσθαι.’], [-uu -uu- u u- --u u--]
[ὧς φάτο· πάπτηναν δὲ νέοι θρασὺν Ἡρακλῆα], [- uu --- u u- uu ----]
[ἥμενον ἐν μέσσοισι· μιῇ δέ ἑ πάντες ἀυτῇ], [-uu - --u u- u u -u u--]
[σημαίνειν ἐπέτελλον· ὁ δʼ αὐτόθεν, ἔνθα περ ἧστο,], [--- uu-u u -uu -u u --]
[δεξιτερὴν ἀνὰ χεῖρα τανύσσατο φώνησέν τε·], [-uu- uu -u u-uu --- -]
[‘μήτις ἐμοὶ τόδε κῦδος ὀπαζέτω. οὐ γὰρ ἔγωγε], [-u u- uu -u u-uu - u u--]
[πείσομαι· ὥστε καὶ ἄλλον ἀναστήσεσθαι ἐρύξω.], [-uu -u u -u u---u u--]
[αὐτός, ὅτις ξυνάγειρε, καὶ ἀρχεύοι ὁμάδοιο.’], [-u u- uu-u u --- uu--]
[ἦ ῥα μέγα φρονέων, ἐπὶ δʼ ᾔνεον, ὡς ἐκέλευεν], [- u u- uu- uu -uu - uu--]
[Ἡρακλέης· ἀνὰ δʼ αὐτὸς ἀρήιος ὤρνυτʼ Ἰήσων], [-uu- uu -u u-uu -u u--]
[γηθόσυνος, καὶ τοῖα λιλαιομένοις ἀγόρευεν·], [-uu- - -u u-uu- uu--]
[‘εἰ μὲν δή μοι κῦδος ἐπιτρωπᾶτε μέλεσθαι,], [- - - - -u u---u u--]
[μηκέτʼ ἔπειθʼ, ὡς καὶ πρίν, ἐρητύοιτο κέλευθα.], [-u u- - - u u---u u--]
[νῦν γε μὲν ἤδη Φοῖβον ἀρεσσάμενοι θυέεσσιν], [- u u -- -u u-uu- uu--]
[δαῖτʼ ἐντυνώμεσθα παρασχεδόν. ὄφρα δʼ ἴωσιν], [- ----u u-uu -u u--]
[δμῶες ἐμοὶ σταθμῶν σημάντορες, οἷσι μέμηλεν], [-u u- -- --uu -u u--]
[δεῦρο βόας ἀγέληθεν ἐὺ κρίναντας ἐλάσσαι,], [-u u- uu-- - --u u--]
[τόφρα κε νῆʼ ἐρύσαιμεν ἔσω ἁλός, ὅπλα δὲ πάντα], [-u u - uu-u u- uu -u u --]
[ἐνθέμενοι πεπάλαχθε κατὰ κληῖδας ἐρετμά.], [-uu- uu-u u- --u u--]
[τείως δʼ αὖ καὶ βωμὸν ἐπάκτιον Ἐμβασίοιο], [-- - - -u u-uu -uu--]
[θείομεν Ἀπόλλωνος, ὅ μοι χρείων ὑπέδεκτο], [-uu ---u u - -- uu--]
[σημανέειν δείξειν τε πόρους ἁλός, εἴ κε θυηλαῖς], [-uu- -- u u- uu - u u--]
[οὗ ἕθεν ἐξάρχωμαι ἀεθλεύων βασιλῆι.’], [- uu ---u u--- uu--]
[η ῥα, καὶ εἰς ἔργον πρῶτος τράπεθ̓· οἱ δʼ ἐπανέσταν], [- u u - -- -- uu - uu--]
[πειθόμενοι· ἀπὸ δʼ εἵματʼ ἐπήτριμα νηήσαντο], [-uu- uu -u u-uu ----]
[λείῳ ἐπὶ πλαταμῶνι, τὸν οὐκ ἐπέβαλλε θάλασσα], [-u u- uu-u u - uu-u u--]
[κύμασι, χειμερίη δὲ πάλαι ἀποέκλυσεν ἅλμη.], [-uu -uu- u u- uu-uu --]
[νῆα δʼ ἐπικρατέως Ἄργου ὑποθημοσύνῃσιν], [-u u-uu- -- uu-uu--]
[ἔζωσαν πάμπρωτον ἐυστρεφεῖ ἔνδοθεν ὅπλῳ], [--- --u u-uu -uu --]
[τεινάμενοι ἑκάτερθεν, ἵνʼ εὖ ἀραροίατο γόμφοις], [-uu- uu-u u - uu-uu --]
[δούρατα καὶ ῥοθίοιο βίην ἔχοι ἀντιόωσαν.], [-uu - uu-u u- uu -uu--]
[σκάπτον δʼ αἶψα κατʼ εὖρος ὅσον περιβάλλετο χῶρον,], [-- -u u -u u- uu-uu --]
[ἠδὲ κατὰ πρῴραν εἴσω ἁλὸς ὁσσάτιόν περ], [-u u- -- -- uu -uu- -]
[ἑλκομένη χείρεσσιν ἐπιδραμέεσθαι ἔμελλεν.], [-uu- --u u-uu-u u--]
[αἰεὶ δὲ προτέρω χθαμαλώτερον ἐξελάχαινον], [-- - uu- uu-uu -uu--]
[στείρης, ἐν δʼ ὁλκῷ ξεστὰς στορέσαντο φάλαγγας·], [-- - -- -- uu-u u--]
[τὴν δὲ κατάντη κλῖναν ἐπὶ πρώτῃσι φάλαγξιν,], [- u u-- -u u- --u u--]
[ὥς κεν ὀλισθαίνουσα διʼ αὐτάων φορέοιτο.], [- u u---u u --- uu--]
[ὕψι δʼ ἄρʼ ἔνθα καὶ ἔνθα μεταστρέψαντες ἐρετμὰ], [-u u -u u -u u---u u--]
[πήχυιον προύχοντα περὶ σκαλμοῖσιν ἔδησαν.], [--- --u u- --u u--]
[τῶν δʼ ἐναμοιβαδὶς αὐτοὶ ἐνέσταθεν ἀμφοτέρωθεν,], [- uu-uu -u u-uu -uu--]
[στέρνα θ᾽ὁμοῦ καὶ χεῖρας ἐπήλασαν. ἐν δʼ ἄρα Τῖφυς], [-u u- - -u u-uu - uu --]
[βήσαθʼ, ἵνʼ ὀτρύνειε νέους κατὰ καιρὸν ἐρύσσαι·], [-u u ---u u- uu -u u--]
[κεκλόμενος δʼ ἤυσε μάλα μέγα· τοὶ δὲ παρᾶσσον], [-uu- -- uu -- - u u--]
[ᾧ κράτεϊ βρίσαντες ἰῇ στυφέλιξαν ἐρωῇ], [- uu- --u u- uu-u u--]
[νειόθεν ἐξ ἕδρης, ἐπὶ δʼ ἐρρώσαντο πόδεσσιν], [-uu - -- uu ---u u--]
[προπροβιαζόμενοι· ἡ δʼ ἕσπετο Πηλιὰς Ἀργὼ], [-uu-uu- - -uu -uu --]
[ῥίμφα μάλʼ· οἱ δʼ ἑκάτερθεν ἐπίαχον ἀίσσοντες.], [-u u - uu-u u-uu ----]
[αἱ δʼ ἄρʼ ὑπὸ τρόπιδι στιβαρῇ στενάχοντο φάλαγγες], [- u u- uu- uu- uu-u u--]
[τριβόμεναι περὶ δέ σφιν ἀιδνὴ κήκιε λιγνὺς], [-uu- uu - u u-- -uu --]
[βριθοσύνῃ, κατόλισθε δʼ ἔσω ἁλός· οἱ δέ μιν αὖθι], [-uu- uu-u u- uu - u u --]
[ἂψ ἀνασειράζοντες ἔχον προτέρωσε κιοῦσαν.], [- uu---u u- uu-u u--]
[σκαλμοῖς δʼ ἀμφὶς ἐρετμὰ κατήρτυον· ἐν δέ οἱ ἱστὸν], [-- -u u-u u-uu - u u --]
[λαίφεά τʼ εὐποίητα καὶ ἁρμαλιὴν ἐβάλοντο.], [-uu ---u u -uu- uu--]
[αὐτὰρ ἐπεὶ τὰ ἕκαστα περιφραδέως ἀλέγυναν,], [-u u- u u-u u-uu- uu--]
[κληῖδας μὲν πρῶτα πάλῳ διεμοιρήσαντο,], [--- - -u u- uu----]
[ἄνδρʼ ἐντυναμένω δοιὼ μίαν· ἐκ δʼ ἄρα μέσσην], [- --uu- -- uu - uu --]
[ᾕρεον Ἡρακλῆι καὶ ἡρώων ἄτερ ἄλλων], [-uu ---u u --- uu --]
[Ἀγκαίῳ, Τεγέης ὅς ῥα πτολίεθρον ἔναιεν.], [--- uu- - - uu-u u--]
[τοῖς μέσσην οἴοισιν ἀπὸ κληῖδα λίποντο], [- -- --u u- --u u--]
[αὔτως, οὔτι πάλῳ· ἐπὶ δʼ ἔτρεπον αἰνήσαντες], [-- -u u- uu -uu ----]
[Τῖφυν ἐυστείρης οἰήια νηὸς ἔρυσθαι.], [-u u--- --uu -u u--]
[ἔνθεν δʼ αὖ λάιγγας ἁλὸς σχεδὸν ὀχλίζοντες], [-- - --u u- uu ----]
[νήεον αὐτόθι βωμὸν ἐπάκτιον Ἀπόλλωνος,], [-uu -uu -u u-uu ----]
[Ἀκτίου Ἐμβασίοιό τʼ ἐπώνυμον· ὦκα δέ τοί γε], [-uu -uu-u u-uu -u u - -]
[φιτροὺς ἀζαλέης στόρεσαν καθύπερθεν ἐλαίης.], [-- -uu- uu- uu-u u--]
[τείως δʼ αὖτʼ ἀγέληθεν ἐπιπροέηκαν ἄγοντες], [-- - uu-u u-uu-u u--]
[βουκόλοι Αἰσονίδαο δύω βόε. τοὺς δʼ ἐρύσαντο], [-uu -uu-u u- uu - uu--]
[κουρότεροι ἑτάρων βωμοῦ σχεδόν. οἱ δʼ ἄρʼ ἔπειτα], [-uu- uu- -- uu - u u--]
[χέρνιβά τʼ οὐλοχύτας τε παρέσχεθον. αὐτὰρ Ἰήσων], [-uu -uu- u u-uu -u u--]
[εὔχετο κεκλόμενος πατρώιον Ἀπόλλωνα·], [-uu -uu- --uu ----]
[‘κλῦθι ἄναξ, Παγασάς τε πόλιν τʼ Αἰσωνίδα ναίων,], [-u u- uu- u u- --uu --]
[ἡμετέροιο τοκῆος ἐπώνυμον, ὅς μοι ὑπέστης], [-uu-u u-u u-uu - u u--]
[Πυθοῖ χρειομένῳ ἄνυσιν καὶ πείραθʼ ὁδοῖο], [-- -uu- uu- - -u u--]
[σημανέειν, αὐτὸς γὰρ ἐπαίτιος ἔπλευ ἀέθλων·], [-uu- -- u u-uu -u u--]
[αὐτὸς νῦν ἄγε νῆα σὺν ἀρτεμέεσσιν ἑταίροις], [-- - uu -u u -uu-u u--]
[κεῖσέ τε καὶ παλίνορσον ἐς Ἑλλάδα. σοὶ δʼ ἂν ὀπίσσω], [-u u - uu-u u -uu - u u--]
[τόσσων, ὅσσοι κεν νοστήσομεν, ἀγλαὰ ταύρων], [-- -- - --uu -uu --]
[ἱρὰ πάλιν βωμῷ ἐπιθήσομεν· ἄλλα δὲ Πυθοῖ,], [-u u- -- uu-uu -u u --]
[ἄλλα δʼ ἐς Ὀρτυγίην ἀπερείσια δῶρα κομίσσω.], [-u u -uu- uu-uu -u u--]
[νῦν δʼ ἴθι, καὶ τήνδʼ ἧμιν, Ἑκηβόλε, δέξο θυηλήν,], [- uu - - -u u-uu -u u--]
[ἥν τοι τῆσδʼ ἐπίβαθρα χάριν προτεθείμεθα νηὸς], [- - - uu-u u- uu-uu --]
[πρωτίστην· λύσαιμι δʼ ,ἄναξ, ἐπʼ ἀπήμονι μοίρῃ], [--- --u u- u u-uu --]
[πείσματα σὴν διὰ μῆτιν· ἐπιπνεύσειε δʼ ἀήτης], [-uu - uu -u u---u u--]
[μείλιχος, ᾧ κʼ ἐπὶ πόντον ἐλευσόμεθʼ εὐδιόωντες.’], [-uu - uu -u u-uu -uu--]
[ἦ, καὶ ἅμʼ εὐχωλῇ προχύτας βάλε. τὼ δʼ ἐπὶ βουσὶν], [- u u --- uu- uu - uu --]
[ζωσάσθην, Ἀγκαῖος ὑπέρβιος, Ἡρακλέης τε.], [--- --u u-uu -uu- -]
[ἤτοι ὁ μὲν ῥοπάλῳ μέσσον κάρη ἀμφὶ μέτωπα], [-u u - uu- -- uu -u u--]
[πλῆξεν, ὁ δʼ ἀθρόος αὖθι πεσὼν ἐνερείσατο γαίῃ·], [-u u -uu -u u- uu-uu --]
[Ἀγκαῖος δʼ ἑτέροιο κατὰ πλατὺν αὐχένα κόψας], [--- uu-u u- uu -uu --]
[χαλκείῳ πελέκει κρατεροὺς διέκερσε τένοντας·], [--- uu- uu- uu-u u--]
[ἤριπε δʼ ἀμφοτέροισι περιρρηδὴς κεράεσσιν.], [-uu -uu-u u--- uu--]
[τοὺς δʼ ἔταροι σφάξαν τε θοῶς, δεῖράν τε βοείας,], [- uu- -- u u- -- u u--]
[κόπτον, δαίτρευόν τε, καὶ ἱερὰ μῆρʼ ἐτάμοντο,], [-- --- u u -uu - uu--]
[κὰδ δʼ ἄμυδις τάγε πάντα καλύψαντες πύκα δημῷ], [- uu- uu -u u--- uu --]
[καῖον ἐπὶ σχίζῃσιν· ὁ δʼ ἀκρήτους χέε λοιβὰς], [-u u- --u u --- uu --]
[Αἰσονίδης, γήθει δὲ σέλας θηεύμενος Ἴδμων], [-uu- -- u u- --uu --]
[πάντοσε λαμπόμενον θυέων ἄπο τοῖό τε λιγνὺν], [-uu -uu- uu- uu -u u --]
[πορφυρέαις ἑλίκεσσιν ἐναίσιμον ἀίσσουσαν·], [-uu- uu-u u-uu ----]
[αἶψα δʼ ἀπηλεγέως νόον ἔκφατο Λητοΐδαο·], [-u u-uu- uu -uu -uu--]
[‘ὑμῖν μὲν δὴ μοῖρα θεῶν χρειώ τε περῆσαι], [-- - - -u u- -- u u--]
[ἐνθάδε κῶας ἄγοντας· ἀπειρέσιοι δʼ ἐνὶ μέσσῳ], [-uu -u u-u u-uu- uu --]
[κεῖσέ τε δεῦρό τʼ ἔασιν ἀνερχομένοισιν ἄεθλοι.], [-u u -u u-u u-uu-u u--]
[αὐτὰρ ἐμοὶ θανέειν στυγερῇ ὑπὸ δαίμονος αἴσῃ], [-u u- uu- uu- uu -uu --]
[τηλόθι που πέπρωται ἐπʼ Ἀσίδος ἠπείροιο.], [-uu - --u u -uu ----]
[ὧδε κακοῖς δεδαὼς ἔτι καὶ πάρος οἰωνοῖσιν], [-u u- uu- uu - uu ----]
[πότμον ἐμὸν πάτρης ἐξήιον, ὄφρʼ ἐπιβαίην], [-u u- -- --uu - uu--]
[νηός, ἐυκλείη δὲ δόμοις ἐπιβάντι λίπηται.’], [-u u--- u u- uu-u u--]
[ὧς ἄρʼ ἔφη· κοῦροι δὲ θεοπροπίης ἀίοντες], [- u u- -- u u-uu- uu--]
[νόστῳ μὲν γήθησαν, ἄχος δʼ ἕλεν Ἴδμονος αἴσῃ.], [-- - --u u- uu -uu --]
[ἦμος δʼ ἠέλιος σταθερὸν παραμείβεται ἦμαρ,], [-- -uu- uu- uu-uu --]
[αἱ δὲ νέον σκοπέλοισιν ὑποσκιόωνται ἄρουραι,], [- u u- uu-u u-uu-u u--]
[δειελινὸν κλίνοντος ὑπὸ ζόφον ἠελίοιο,], [-uu- --u u- uu -uu--]
[τῆμος ἄρʼ ἤδη πάντες ἐπὶ ψαμάθοισι βαθεῖαν], [-u u -- -u u- uu-u u--]
[φυλλάδα χευάμενοι πολιοῦ πρόπαρ αἰγιαλοῖο], [-uu -uu- uu- uu -uu--]
[κέκλινθʼ ἑξείης· παρὰ δέ σφισι μυρίʼ ἔκειτο], [-- --- uu - uu -u u--]
[εἴδατα, καὶ μέθυ λαρόν, ἀφυσσαμένων προχόῃσιν], [-uu - uu -u u-uu- uu--]
[οἰνοχόων· μετέπειτα δʼ ἀμοιβαδὶς ἀλλήλοισιν], [-uu- uu-u u-uu ----]
[μυθεῦνθʼ, οἷά τε πολλὰ νέοι παρὰ δαιτὶ καὶ οἴνῳ], [-- -u u -u u- uu -u u --]
[τερπνῶς ἑψιόωνται, ὅτʼ ἄατος ὕβρις ἀπείη.], [-- -uu-u u -uu -u u--]
[ἔνθʼ αὖτʼ Αἰσονίδης μὲν ἀμήχανος εἰν ἑοῖ αὐτῷ], [- - -uu- u u-uu - uu --]
[πορφύρεσκεν ἕκαστα κατηφιόωντι ἐοικώς.], [---u u-u u-uu-u u--]
[τὸν δʼ ἄρʼ ὑποφρασθεὶς μεγάλῃ ὀπὶ νείκεσεν Ἴδας·], [- u u--- uu- uu -uu --]
[‘Αἰσονίδη, τίνα τήνδε μετὰ φρεσὶ μῆτιν ἑλίσσεις;], [-uu- uu -u u- uu -u u--]
[αὔδα ἐνὶ μέσσοισι τεὸν νόον. ἦέ σε δαμνᾷ], [-u u- --u u- uu -u u --]
[τάρβος ἐπιπλόμενον, τό τʼ ἀνάλκιδας ἄνδρας ἀτύζει;], [-u u-uu- u u-uu -u u--]
[ἴστω νῦν δόρυ θοῦρον, ὅτῳ περιώσιον ἄλλων], [-- - uu -u u- uu-uu --]
[κῦδος ἐνὶ πτολέμοισιν ἀείρομαι, οὐδέ μ᾽ὀφέλλει], [-u u- uu-u u-uu -u u--]
[Ζεὺς τόσον, ὁσσάτιόν περ ἐμὸν δόρυ, μή νύ τι πῆμα], [- uu -uu- u u- uu - u u --]
[λοίγιον ἔσσεσθαι, μηδʼ ἀκράαντον ἄεθλον], [-uu --- - ---u u--]
[Ἴδεω ἑσπομένοιο, καὶ εἰ θεὸς ἀντιόῳτο.], [-uu -uu-u u - uu -uu--]
[τοῖόν μ᾽Ἀρήνηθεν ἀοσσητῆρα κομίζεις.’], [-- ---u u---u u--]
[ἦ, καὶ ἐπισχόμενος πλεῖον δέπας ἀμφοτέρῃσιν], [- u u-uu- -- uu -uu--]
[πῖνε χαλίκρητον λαρὸν μέθυ· δεύετο δʼ οἴνῳ], [-u u--- -- uu -uu --]
[χείλεα, κυάνεαί τε γενειάδες· οἱ δʼ ὁμάδησαν], [-uu -uu- u u-uu - uu--]
[πάντες ὁμῶς, Ἴδμων δὲ καὶ ἀμφαδίην ἀγόρευσεν·], [-u u- -- u u -uu- uu--]
[‘δαιμόνιε, φρονέεις ὀλοφώια καὶ πάρος αὐτῷ.], [-uu- uu- uu-uu - uu --]
[ἦέ τοι εἰς ἄτην ζωρὸν μέθυ θαρσαλέον κῆρ], [-u u - -- -- uu -uu- -]
[οἰδάνει ἐν στήθεσσι, θεοὺς δʼ ἀνέηκεν ἀτίζειν;], [-uu - --u u- uu-u u--]
[ἄλλοι μῦθοι ἔασι παρήγοροι, οἷσί περ ἀνὴρ], [-- -u u-u u-uu -u u --]
[θαρσύνοι ἕταρον· σὺ δʼ ἀτάσθαλα πάμπαν ἔειπας,], [-uu -uu - --uu -u u--]
[τοῖα φάτις καὶ τοὺς πρὶν ἐπιφλύειν μακάρεσσιν], [-u u- - - u u--- uu--]
[υἷας Ἀλωιάδας, οἷς οὐδʼ ὅσον ἰσοφαρίζεις], [-u u-uu- - - uu -uu--]
[ἠνορέην· ἔμπης δὲ θοοῖς ἐδάμησαν ὀιστοῖς], [-uu- -- u u- uu-u u--]
[ἄμφω Λητοΐδαο, καὶ ἴφθιμοί περ ἐόντες.’], [-- -uu-u u --- u u--]
[ὧς ἔφατʼ· ἐκ δʼ ἐγέλασσεν ἄδην Ἀφαρήιος Ἴδας], [- uu - uu-u u- uu-uu --]
[καί μιν ἐπιλλίζων ἠμείβετο κερτομίοισιν·], [- u u--- --uu -uu--]
[‘ἄγρει νυν τόδε σῇσι θεοπροπίῃσιν ἐνίσπες,], [-- - uu -u u-uu-u u--]
[εἰ καὶ ἐμοὶ τοιόνδε θεοὶ τελέουσιν ὄλεθρον,], [- u u- --u u- uu-u u--]
[οἷον Ἀλωιάδῃσι πατὴρ τεὸς ἐγγυάλιξεν.], [-u u-uu-u u- uu -uu--]
[φράζεο δʼ ὅππως χεῖρας ἐμὰς σόος ἐξαλέοιο,], [-uu -- -u u- uu -uu--]
[χρειὼ θεσπίζων μεταμώνιον εἴ κεν ἁλῴης.’], [-- --- uu-uu - u u--]
[Χώετʼ ἐνιπτάζων· προτέρω δέ κε νεῖκος ἐτύχθη,], [-u u--- uu- u u -u u--]
[εἰ μὴ δηριόωντας ὁμοκλήσαντες ἑταῖροι], [- - -uu-u u---u u--]
[αὐτός τʼ Αἰσονίδης κατερήτυεν· ἂν δὲ καὶ Ὀρφεὺς], [-- -uu- uu-uu - u u --]
[λαιῇ ἀνασχόμενος κίθαριν πείραζεν ἀοιδῆς.], [-u u-uu- uu- --u u--]
[ἤειδεν δʼ ὡς γαῖα καὶ οὐρανὸς ἠδὲ θάλασσα,], [--- - -u u -uu -u u--]
[τὸ πρὶν ἐπʼ ἀλλήλοισι μιῇ συναρηρότα μορφῇ,], [- u u ---u u- uu-uu --]
[νείκεος ἐξ ὀλοοῖο διέκριθεν ἀμφὶς ἕκαστα·], [-uu - uu-u u-uu -u u--]
[ἠδʼ ὡς ἔμπεδον αἰὲν ἐν αἰθέρι τέκμαρ ἔχουσιν], [- - -uu -u u -uu -u u--]
[ἄστρα σεληναίη τε καὶ ἠελίοιο κέλευθοι·], [-u u--- u u -uu-u u--]
[οὔρεά θ᾽ὡς ἀνέτειλε, καὶ ὡς ποταμοὶ κελάδοντες], [-uu - uu-u u - uu- uu--]
[αὐτῇσιν νύμφῃσι καὶ ἑρπετὰ πάντʼ ἐγένοντο.], [--- --u u -uu - uu--]
[ἤειδεν δʼ ὡς πρῶτον Ὀφίων Εὐρυνόμη τε], [--- - -u u-- -uu- -]
[Ὠκεανὶς νιφόεντος ἔχον κράτος Οὐλύμποιο·], [-uu- uu-u u- uu ----]
[ὥς τε βίῃ καὶ χερσὶν ὁ μὲν Κρόνῳ εἴκαθε τιμῆς,], [- u u- - -u u - uu -uu --]
[ἡ δὲ Ῥέῃ, ἔπεσον δʼ ἐνὶ κύμασιν Ὠκεανοῖο·], [- u u- uu- uu -uu -uu--]
[οἱ δὲ τέως μακάρεσσι θεοῖς Τιτῆσιν ἄνασσον,], [- u u- uu-u u- --u u--]
[ὄφρα Ζεὺς ἔτι κοῦρος, ἔτι φρεσὶ νήπια εἰδώς,], [-- - uu -u u- uu -uu --]
[Δικταῖον ναίεσκεν ὑπὸ σπέος· οἱ δέ μιν οὔπω], [--- --u u- uu - u u --]
[γηγενέες Κύκλωπες ἐκαρτύναντο κεραυνῷ,], [-uu- --u u---u u--]
[βροντῇ τε στεροπῇ τε· τὰ γὰρ Διὶ κῦδος ὀπάζει.], [-- - uu- u u - uu -u u--]
[ἦ, καὶ ὁ μὲν φόρμιγγα σὺν ἀμβροσίῃ σχέθεν αὐδῇ.], [- u u - --u u -uu- uu --]
[τοὶ δʼ ἄμοτον λήξαντος ἔτι προύχοντο κάρηνα], [- uu- --u u- --u u--]
[πάντες ὁμῶς ὀρθοῖσιν ἐπʼ οὔασιν ἠρεμέοντες], [-u u- --u u -uu -uu--]
[κηληθμῷ· τοῖόν σφιν ἐνέλλιπε θέλκτρον ἀοιδῆς.], [--- -- u u-uu -u u--]
[οὐδʼ ἐπὶ δὴν μετέπειτα κερασσάμενοι Διὶ λοιβάς,], [- uu - uu-u u-uu- uu --]
[ἣ θέμις, ἑστηῶτες ἐπὶ γλώσσῃσι χέοντο], [- uu ---u u- --u u--]
[αἰθομέναις, ὕπνου δὲ διὰ κνέφας ἐμνώοντο.], [-uu- -- u u- uu ----]
[αὐτὰρ ὅτʼ αἰγλήεσσα φαεινοῖς ὄμμασιν Ἠὼς], [-u u ---u u-- -uu --]
[Πηλίου αἰπεινὰς ἴδεν ἄκριας, ἐκ δʼ ἀνέμοιο], [-uu --- uu -uu - uu--]
[εὔδιοι ἐκλύζοντο τινασσομένης ἁλὸς ἄκραι,], [-uu ---u u-uu- uu --]
[δὴ τότʼ ἀνέγρετο Τῖφυς· ἄφαρ δʼ ὀρόθυνεν ἑταίρους], [- u u-uu -u u- uu-u u--]
[βαινέμεναί τʼ ἐπὶ νῆα καὶ ἀρτύνασθαι ἐρετμά.], [-uu- uu -u u ---u u--]
[σμερδαλέον δὲ λιμὴν Παγασήιος ἠδὲ καὶ αὐτὴ], [-uu- u u- uu-uu -u u --]
[Πηλιὰς ἴαχεν Ἀργὼ ἐπισπέρχουσα νέεσθαι.], [-uu -uu -u u---u u--]
[ἐν γάρ οἱ δόρυ θεῖον ἐλήλατο, τό ῥʼ ἀνὰ μέσσην], [- - - uu -u u-uu - uu --]
[στεῖραν Ἀθηναίη Δωδωνίδος ἥρμοσε φηγοῦ.], [-u u--- --uu -uu --]
[οἱ δʼ ἀνὰ σέλματα βάντες ἐπισχερὼ ἀλλήλοισιν,], [- uu -uu -u u-uu ----]
[ὡς ἐδάσαντο πάροιθεν ἐρεσσέμεν ᾧ ἐνὶ χώρῳ,], [- uu-u u-u u-uu - uu --]
[εὐκόσμως σφετέροισι παρʼ ἔντεσιν ἑδριόωντο.], [--- uu-u u -uu -uu--]
[μέσσῳ δʼ Ἀγκαῖος μέγα τε σθένος Ἡρακλῆος], [-- --- uu - uu ----]
[ἵζανον· ἄγχι δέ οἱ ῥόπαλον θέτο, καί οἱ ἔνερθεν], [-uu -u u - uu- uu - u u--]
[ποσσὶν ὑπεκλύσθη νηὸς τρόπις.· εἵλκετο δʼ ἤδη], [-u u--- -- uu -uu --]
[πείσματα, καὶ μέθυ λεῖβον ὕπερθʼ ἁλός. αὐτὰρ Ἰήσων], [-uu - uu -u u- uu -u u--]
[δακρυόεις γαίης ἀπὸ πατρίδος ὄμματʼ ἔνεικεν.], [-uu- -- uu -uu -u u--]
[οἱ δʼ ,ὥστʼ ἠίθεοι Φοίβῳ χορὸν ἢ ἐνὶ Πυθοῖ], [- - -uu- -- uu - uu --]
[ᾔ που ἐν Ὀρτυγίῃ, ἢ ἐφʼ ὕδασιν Ἰσμηνοῖο], [- u u -uu- u u -uu ----]
[στησάμενοι, φόρμιγγος ὑπαὶ περὶ βωμὸν ὁμαρτῇ], [-uu- --u u- uu -u u--]
[ἐμμελέως κραιπνοῖσι πέδον ῥήσσωσι πόδεσσιν·], [-uu- --u u- --u u--]
[ὧς οἱ ὑπʼ Ὀρφῆος κιθάρῃ πέπληγον ἐρετμοῖς], [- u u --- uu- --u u--]
[πόντου λάβρον ὕδωρ, ἐπὶ δὲ ῥόθια κλύζοντο·], [-- -u u- uu - uu- ---]
[ἀφρῷ δʼ ἔνθα καὶ ἔνθα κελαινὴ κήκιεν ἅλμη], [-- -u u -u u-- -uu --]
[δεινὸν μορμύρουσα ἐρισθενέων μένει ἀνδρῶν.], [-- ---u u-uu- uu --]
[στράπτε δʼ ὑπʼ ἠελίῳ φλογὶ εἴκελα νηὸς ἰούσης], [-u u -uu- uu -uu -u u--]
[τεύχεα· μακραὶ δʼ αἰὲν ἐλευκαίνοντο κέλευθοι,], [-uu -- -u u---u u--]
[ἀτραπὸς ὣς χλοεροῖο διειδομένη πεδίοιο.], [-uu - uu-u u-uu- uu--]
[πάντες δʼ οὐρανόθεν λεῦσσον θεοὶ ἤματι κείνῳ], [-- -uu- -- uu -uu --]
[νῆα καὶ ἡμιθέων ἀνδρῶν μένος, οἳ τότʼ ἄριστοι], [-u u -uu- -- uu - u u--]
[πόντον ἐπιπλώεσκον· ἐπʼ ἀκροτάτῃσι δὲ νύμφαι], [-u u---u u -uu-u u --]
[Πηλιάδες κορυφῇσιν ἐθάμβεον εἰσορόωσαι], [-uu- uu-u u-uu -uu--]
[ἔργον Ἀθηναίης Ἰτωνίδος, ἠδὲ καὶ αὐτοὺς], [-u u--- --uu -u u --]
[ἥρωας χείρεσσιν ἐπικραδάοντας ἐρετμά.], [--- --u u-uu-u u--]
[αὐτὰρ ὅ γʼ ἐξ ὑπάτου ὄρεος κίεν ἄγχι θαλάσσης], [-u u - uu- uu- uu -u u--]
[χείρων Φιλλυρίδης, πολιῇ δʼ ἐπὶ κύματος ἀγῇ], [-- -uu- uu- uu -uu --]
[τέγγε πόδας, καὶ πολλὰ βαρείῃ χειρὶ κελεύων,], [-u u- - -u u-- -u u--]
[νόστον ἐπευφήμησεν ἀκηδέα νισσομένοισιν.], [-u u---u u-uu -uu--]
[σὺν καί οἱ παράκοιτις ἐπωλένιον φορέουσα], [- - - uu-u u-uu- uu--]
[Πηλεΐδην Ἀχιλῆα, φίλῳ δειδίσκετο πατρί.], [-uu- uu-u u- --uu --]
[οἱ δʼ ὅτε δὴ λιμένος περιηγέα κάλλιπον ἀκτὴν], [- uu - uu- uu-uu -uu --]
[φραδμοσύνῃ μήτι τε δαΐφρονος Ἁγνιάδαο], [-uu- -- u u-uu -uu--]
[Τίφυος, ὅς ῥʼ ἐνὶ χερσὶν ἐύξοα τεχνηέντως], [-uu - uu -u u-uu ----]
[πηδάλιʼ ἀμφιέπεσκʼ, ὄφρʼ ἔμπεδον ἐξιθύνοι,], [-uu -uu- - -uu ----]
[δή ῥα τότε μέγαν ἱστὸν ἐνεστήσαντο μεσόδμῃ,], [- u u- uu -u u---u u--]
[δῆσαν δὲ προτόνοισι, τανυσσάμενοι ἑκάτερθεν,], [-- - uu-u u-uu- uu--]
[κὰδ δʼ αὐτοῦ λίνα χεῦαν, ἐπʼ ἠλακάτην ἐρύσαντες.], [- -- uu -u u -uu- uu--]
[ἐν δὲ λιγὺς πέσεν οὖρος· ἐπʼ ἰκριόφιν δὲ κάλωας], [- u u- uu -u u -uu- u u--]
[ξεστῇσιν περόνῃσι διακριδὸν ἀμφιβαλόντες], [--- uu-u u-uu -uu--]
[Τισαίην εὔκηλοι ὑπὲρ δολιχὴν θέον ἄκρην.], [--- --u u- uu- uu --]
[τοῖσι δὲ φορμίζων εὐθήμονι μέλπεν ἀοιδῇ], [-u u --- --uu -u u--]
[Οἰάγροιο πάις νηοσσόον εὐπατέρειαν], [---u u- --uu -uu--]
[Ἄρτεμιν, ἣ κείνας σκοπιὰς ἁλὸς ἀμφιέπεσκεν], [-uu - -- uu- uu -uu--]
[ῥυομένη καὶ γαῖαν Ἰωλκίδα· τοὶ δὲ βαθείης], [-uu- - -u u-uu - u u--]
[ἰχθύες ἀίσσοντες ὕπερθʼ ἁλός, ἄμμιγα παύροις], [-uu ---u u- uu -uu --]
[ἄπλετοι, ὑγρὰ κέλευθα διασκαίροντες ἕποντο.], [-uu -u u-u u---u u--]
[ὡς δʼ ὁπότʼ ἀγραύλοιο κατʼ ἴχνια σημαντῆρος], [- uu ---u u -uu ----]
[μυρία μῆλʼ ἐφέπονται ἄδην κεκορημένα ποίης], [-uu - uu-u u- uu-uu --]
[εἰς αὖλιν, ὁ δέ τʼ εἶσι πάρος σύριγ γι λιγείῃ], [- -- u u -u u- -- u u--]
[καλὰ μελιζόμενος νόμιον μέλος, ὧς ἄρα τοί γε], [-u u-uu- uu- uu - uu - -]
[ὡμάρτευν· τὴν δʼ αἰὲν ἐπασσύτερος φέρεν οὖρος.], [--- - -u u-uu- uu --]
[αὐτίκα δʼ ἠερίη πολυλήιος αἶα Πελασγῶν], [-uu -uu- uu-uu -u u--]
[δύετο, Πηλιάδας δὲ παρεξήμειβον ἐρίπνας], [-uu -uu- u u---u u--]
[αἰὲν ἐπιπροθέοντες· ἔδυνε δὲ Σηπιὰς ἄκρη,], [-u u-uu-u u-u u -uu --]
[φαίνετο δʼ εἰναλίη Σκίαθος, φαίνοντο δʼ ἄπωθεν], [-uu -uu- uu- --u u--]
[Πειρεσιαὶ Μάγνησά θ᾽ὑπεύδιος ἠπείροιο], [-uu- --u u-uu ----]
[ἀκτὴ καὶ τύμβος Δολοπήιος· ἔνθʼ ἄρα τοί γε], [-- - -- uu-uu - uu - -]
[ἑσπέριοι ἀνέμοιο παλιμπνοίῃσιν ἔκελσαν,], [-uu- uu-u u---u u--]
[καί μιν κυδαίνοντες ὑπὸ κνέφας ἔντομα μήλων], [- - ---u u- uu -uu --]
[κεῖαν, ὀρινομένης ἁλὸς οἴδματι· διπλόα δʼ ἀκταῖς], [-u u-uu- uu -uu -uu --]
[ἤματʼ ἐλινύεσκον· ἀτὰρ τριτάτῳ προέηκαν], [-u u---u u- uu- uu--]
[νῆα, τανυσσάμενοι περιώσιον ὑψόθι λαῖφος.], [-u u-uu- uu-uu -uu --]
[τὴν δʼ ἀκτὴν Ἀφέτας Ἀργοῦς ἔτι κικλήσκουσιν.], [- -- uu- -- uu ----]
[ἔνθεν δὲ προτέρωσε παρεξέθεον Μελίβοιαν.], [-- - uu-u u-uu- uu--]
[[ἀκτήν τʼ αἰγιαλόν τε δυσήνεμον εἰσορόωντες.]], [-- -uu- u u-uu -uu--]
[ἠῶθεν δʼ Ὁμόλην αὐτοσχεδὸν εἰσορόωντες], [--- uu- --uu -uu--]
[πόντῳ κεκλιμένην παρεμέτρεον· οὐδʼ ἔτι δηρὸν], [-- -uu- uu-uu - uu --]
[μέλλον ὑπὲκ ποταμοῖο βαλεῖν Ἀμύροιο ῥέεθρα.], [-u u- uu-u u- uu-u u--]
[κεῖθεν δʼ Εὐρυμενάς τε πολυκλύστους τε φάραγγας], [-- -uu- u u--- u u--]
[Ὄσσης Οὐλύμποιό τʼ ἐσέδρακον· αὐτὰρ ἔπειτα], [-- ---u u-uu -u u--]
[κλίτεα Παλλήναια, Καναστραίην ὑπὲρ ἄκρην,], [-uu ---u u--- uu --]
[ἤνυσαν ἐννύχιοι πνοιῇ ἀνέμοιο θέοντες.], [-uu -uu- -- uu-u u--]
[ἦρι δὲ νισσομένοισιν Ἄθω ἀνέτελλε κολώνη], [-u u -uu-u u- uu-u u--]
[Θρηικίη, ἣ τόσσον ἀπόπροθι Λῆμνον ἐοῦσαν,], [-uu- - -u u-uu -u u--]
[ὅσσον ἐς ἔνδιόν κεν ἐύστολος ὁλκὰς ἀνύσσαι,], [-u u --- u u-uu -u u--]
[ἀκροτάτῃ κορυφῇ σκιάει, καὶ ἐσάχρι Μυρίνης.], [-uu- uu- uu- u u-u u--]
[τοῖσιν δʼ αὐτῆμαρ μὲν ἄεν καὶ ἐπι κνέφας οὖρος], [-- --- u u- u u- uu --]
[πάγχυ μάλʼ ἀκραής, τετάνυστο δὲ λαίφεα νηός.], [-u u --- uu-u u -uu --]
[αὐτὰρ ἅμʼ ἠελίοιο βολαῖς ἀνέμοιο λιπόντος], [-u u -uu-u u- uu-u u--]
[εἰρεσίῃ κραναὴν Σιντηίδα Λῆμνον ἵκοντο.], [-uu- uu- --uu -u u--]
[ἔνθʼ ἄμυδις πᾶς δῆμος ὑπερβασίῃσι γυναικῶν], [- uu- - -u u-uu-u u--]
[νηλειῶς δέδμητο παροιχομένῳ λυκάβαντι.], [--- --u u-uu- uu--]
[δὴ γὰρ κουριδίας μὲν ἀπηνήναντο γυναῖκας], [- - -uu- u u---u u--]
[ἀνέρες ἐχθήραντες, ἔχον δʼ ἐπὶ ληιάδεσσιν], [-uu ---u u- uu -uu--]
[τρηχὺν ἔρον, ἃς αὐτοὶ ἀγίνεον ἀντιπέρηθεν], [-u u- - -u u-uu -uu--]
[Θρηικίην δῃοῦντες· ἐπεὶ χόλος αἰνὸς ὄπαζεν], [-uu- --u u- uu -u u--]
[Κύπιδος, οὕνεκά μιν γεράων ἐπὶ δηρὸν ἄτισσαν.], [-uu -uu - uu- uu -u u--]
[ὦ μέλεαι, ζήλοιό τʼ ἐπισμυγερῶς ἀκόρητοι.], [- uu- --u u-uu- uu--]
[οὐκ οἶον σὺν τῇσιν ἑοὺς ἔρραισαν ἀκοίτας], [- -- - -u u- --u u--]
[ἀμφʼ εὐνῇ, πᾶν δʼ ἄρσεν ὁμοῦ γένος, ὥς κεν ὀπίσσω], [- -- - -u u- uu - u u--]
[μήτινα λευγαλέοιο φόνου τίσειαν ἀμοιβήν.], [-uu -uu-u u- --u u--]
[οἴη δʼ ἐκ πασέων γεραροῦ περιφείσατο πατρὸς], [-- - uu- uu- uu-uu --]
[Ὑψιπύλεια Θόαντος, ὃ δὴ κατὰ δῆμον ἄνασσεν·], [-uu-u u-u u - uu -u u--]
[λάρνακι δʼ ἐν κοίλῃ μιν ὕπερθʼ ἁλὸς ἧκε φέρεσθαι,], [-uu - -- u u- uu -u u--]
[αἴ κε φύγῃ. καὶ τὸν μὲν ἐς Οἰνοίην ἐρύσαντο], [- u u- - - u u --- uu--]
[πρόσθεν, ἀτὰρ Σίκινόν γε μεθύστερον αὐδηθεῖσαν], [-u u- uu- u u-uu ----]
[νῆσον, ἐπακτῆρες, Σικίνου ἄπο, τόν ῥα Θόαντι], [-u u--- uu- uu - u u--]
[νηιὰς Οἰνοίη νύμφη τέκεν εὐνηθεῖσα.], [-uu --- -- uu ----]
[τῇσι δὲ βουκόλιαί τε βοῶν χάλκειά τε δύνειν], [-u u -uu- u u- --u u --]
[τεύχεα, πυροφόρους τε διατμήξασθαι ἀροὔρας], [-uu -uu- u u---u u--]
[ῥηίτερον πάσῃσιν Ἀθηναίης πέλεν ἔργων,], [-uu- --u u--- uu --]
[οἷς αἰεὶ τὸ πάροιθεν ὁμίλεον. ἀλλὰ γὰρ ἔμπης], [- -- u u-u u-uu -u u --]
[ἦ θαμὰ δὴ πάπταινον ἐπὶ πλατὺν ὄμμασι πόντον], [- uu - --u u- uu -uu --]
[δείματι λευγαλέῳ, ὁπότε Θρήικες ἴασιν.], [-uu -uu- uu- --u u--]
[τῶ καὶ ὅτʼ ἐγγύθι νήσου ἐρεσσομένην ἴδον Ἀργώ,], [- u u -uu -u u-uu- uu --]
[αὐτίκα πασσυδίῃ πυλέων ἔκτοσθε Μυρίνης], [-uu -uu- uu- --u u--]
[δήια τεύχεα δῦσαι ἐς αἰγιαλὸν προχέοντο,], [-uu -uu -u u -uu- uu--]
[Θυιάσιν ὠμοβόροις ἴκελαι· φὰν γάρ που ἱκάνειν], [-uu -uu- uu- - - u u--]
[Θρήικας· ἡ δʼ ἅμα τῇσι Θοαντιὰς Ὑψιπύλεια], [-uu - uu -u u-uu -uu--]
[δῦνʼ ἐνὶ τεύχεσι πατρός. ἀμηχανίῃ δʼ ἐχέοντο], [- uu -uu -u u-uu- uu--]
[ἄφθογγοι· τοῖόν σφιν ἐπὶ δέος ᾐωρεῖτο.], [--- -- u u- uu ----]
[τείως δʼ αὖτʼ ἐκ νηὸς ἀριστῆες προέηκαν], [-- - - -u u--- uu--]
[Αἰθαλίδην κήρυκα θοόν, τῷπέρ τε μέλεσθαι], [-uu- --u u- -- u u--]
[ἀγγελίας καὶ σκῆπτρον ἐπέτρεπον Ἑρμείαο,], [-uu- - -u u-uu ----]
[σφωιτέροιο τοκῆος, ὅ οἱ μνῆστιν πόρε πάντων], [-uu-u u-u u - -- uu --]
[ἄφθιτον· οὐδʼ ἔτι νῦν περ ἀποιχομένου Ἀχέροντος], [-uu - uu - u u-uu- uu--]
[δίνας ἀπροφάτους ψυχὴν ἐπιδέδρομε λήθη·], [-- -uu- -- uu-uu --]
[ἀλλʼ ἥγʼ ἔμπεδον αἰὲν ἀμειβομένη μεμόρηται,], [- - -uu -u u-uu- uu--]
[ἄλλοθʼ ὑποχθονίοις ἐναρίθμιος, ἄλλοτʼ ἐς αὐγὰς], [-u u-uu- uu-uu -u u --]
[ἠελίου ζωοῖσι μετʼ ἀνδράσιν. ἀλλὰ τί μύθους], [-uu- --u u -uu -u u --]
[Αἰθαλίδεω χρειώ με διηνεκέως ἀγορεύειν;], [-uu- -- u u-uu- uu--]
[ὅς ῥα τόθʼ Ὑψιπύλην μειλίξατο δέχθαι ἰόντας], [- u u -uu- --uu -u u--]
[ἤματος ἀνομένοιο διὰ κνέφας· οὐδὲ μὲν ἠοῖ], [-uu -uu-u u- uu -u u --]
[πείσματα νηὸς ἔλυσαν ἐπὶ πνοιῇ βορέαο.], [-uu -u u-u u- -- uu--]
[Λημνιάδες δὲ γυναῖκες ἀνὰ πτόλιν ἷζον ἰοῦσαι], [-uu- u u-u u- uu -u u--]
[εἰς ἀγορήν· αὐτὴ γὰρ ἐπέφραδεν Ὑψιπύλεια.], [- uu- -- u u-uu -uu--]
[καί ῥʼ ὅτε δὴ μάλα πᾶσαι ὁμιλαδὸν ἠγερέθοντο,], [- uu - uu -u u-uu -uu--]
[αὐτίκʼ ἄρʼ ἥ γʼ ἐνὶ τῇσιν ἐποτρύνουσʼ ἀγόρευεν·], [-u u - uu -u u--- uu--]
[‘Ὦφιλαι, εἰ δʼ ἄγε δὴ μενοεικέα δῶρα πόρωμεν], [-uu - uu - uu-uu -u u--]
[ἀνδράσιν, οἷά τʼ ἔοικεν ἄγειν ἐπὶ νηὸς ἔχοντας,], [-uu -u u-u u- uu -u u--]
[ἤια, καὶ μέθυ λαρόν, ἵνʼ ἔμπεδον ἔκτοθι πύργων], [-uu - uu -u u -uu -uu --]
[μίμνοιεν, μηδʼ ἄμμε κατὰ χρειὼ μεθέποντες], [--- - -u u- -- uu--]
[ἀτρεκέως γνώωσι, κακὴ δʼ ἐπὶ πολλὸν ἵκηται], [-uu- --u u- uu -u u--]
[βάξις· ἐπεὶ μέγα ἔργον ἐρέξαμεν, οὐδέ τι πάμπαν], [-u u- uu -u u-uu -u u --]
[θυμηδὲς καὶ τοῖσι τό γʼ ἔσσεται, εἴ κε δαεῖεν.], [--- - -u u -uu - u u--]
[ἡμετέρη μὲν νῦν τοίη παρενήνοθε μῆτις·], [-uu- - - -- uu-uu --]
[ὑμέων δʼ εἴ τις ἄρειον ἔπος μητίσεται ἄλλη,], [-- - u u-u u- --uu --]
[ἐγρέσθω· τοῦ γάρ τε καὶ εἵνεκα δεῦρʼ ἐκάλεσσα.’], [--- - - u u -uu - uu--]
[ὧς ἄρʼ ἔφη, καὶ θῶκον ἐφίζανε πατρὸς ἑοῖο], [- u u- - -u u-uu -u u--]
[λάινον· αὐτὰρ ἔπειτα φίλη τροφὸς ὦρτο Πολυξώ,], [-uu -u u-u u- uu -u u--]
[γήραϊ δὴ ῥικνοῖσιν ἐπισκάζουσα πόδεσσιν,], [-uu - --u u---u u--]
[βάκτρῳ ἐρειδομένη, περὶ δὲ μενέαινʼ ἀγορεῦσαι.], [-u u-uu- uu - uu- uu--]
[τῇ καὶ παρθενικαὶ πίσυρες σχεδὸν ἑδριόωντο], [- - -uu- uu- uu -uu--]
[ἀδμῆτες λευκῇσιν ἐπιχνοαούσῃ ἐθείραις.], [--- --u u-uu-u u--]
[στῆ δʼ ἄρʼ ἐνὶ μέσσῃ ἀγορῇ, ἀνὰ δʼ ἔσχεθε δειρὴν], [- u u- -- uu- uu -uu --]
[ἦκα μόλις κυφοῖο μεταφρένου, ὧδέ τʼ ἔειπεν·], [-u u- --u u-uu -u u--]
[‘δῶρα μέν, ὡς αὐτῇ περ ἐφανδάνει Ὑψιπυλείῃ,], [-u u - -- u u-uu -uu--]
[πέμπωμεν ξείνοισιν, ἐπεὶ καὶ ἄρειον ὀπάσσαι.], [--- --u u- u u-u u--]
[ὔμμι γε μὴν τίς μῆτις ἐπαύρεσθαι βιότοιο,], [-u u - - -u u--- uu--]
[αἴ κεν ἐπιβρίσῃ Θρήιξ στρατός, ἠέ τις ἄλλος], [- u u--- -- uu -u u --]
[δυσμενέων, ἅ τε πολλὰ μετʼ ἀνθρώποισι πέλονται;], [-uu- u u -u u ---u u--]
[ὡς καὶ νῦν ὅδʼ ὅμιλος ἀνωίστως ἐφικάνει.], [- - - u u-u u--- uu--]
[εἰ δὲ τὸ μὲν μακάρων τις ἀποτρέποι, ἄλλα δʼ ὀπίσσω], [- u u - uu- u u-uu -u u--]
[μυρία δηιοτῆτος ὑπέρτερα πήματα μίμνει,], [-uu -uu-u u-uu -uu --]
[εὖτʼ ἂν δὴ γεραραὶ μὲν ἀποφθινύθωσι γυναῖκες,], [- - - uu- u u-uu-u u--]
[κουρότεραι δʼ ἄγονοι στυγερὸν ποτὶ γῆρας ἵκησθε.], [-uu- uu- uu- uu -u u--]
[πῶς τῆμος βώσεσθε δυσάμμοροι; ἦε βαθείαις], [- -- --u u-uu -u u--]
[αὐτόματοι βόες ὔμμιν ἐνιζευχθέντες ἀρούραις], [-uu- uu -u u---u u--]
[γειοτόμον νειοῖο διειρύσσουσιν ἄροτρον,], [-uu- --u u---u u--]
[καὶ πρόκα τελλομένου ἔτεος στάχυν ἀμήσονται;], [- uu -uu- uu- uu ----]
[ἦ μὲν ἐγών, εἰ καί με τὰ νῦν ἔτι πεφρίκασιν], [- u u- - - u u - uu -u--]
[κῆρες, ἐπερχόμενόν που ὀίομαι εἰς ἔτος ἤδη], [-u u-uu- u u-uu - uu --]
[γαῖαν ἐφέσσεσθαι, κτερέων ἀπὸ μοῖραν ἑλοῦσαν], [-u u--- uu- uu -u u--]
[αὔτως, ἣ θέμις ἐστί, πάρος κακότητα πελάσσαι.], [-- - uu -u u- uu-u u--]
[ὁπλοτέρῃσι δὲ πάγχυ τάδε φράζεσθαι ἄνωγα.], [-uu-u u -u u- --u u--]
[νῦν γὰρ δὴ παρὰ ποσσὶν ἐπήβολός ἐστʼ ἀλεωρή,], [- - - uu -u u-uu - uu--]
[εἴ κεν ἐπιτρέψητε δόμους καὶ ληίδα πᾶσαν], [- u u---u u- - -uu --]
[ὑμετέρην ξείνοισι καὶ ἀγλαὸν ἄστυ μέλεσθαι.’], [-uu- --u u -uu -u u--]
[ὧς ἔφατʼ· ἐν δʼ ἀγορὴ πλῆτο θρόου. εὔαδε γάρ σφιν], [- uu - uu- -- uu -uu - -]
[μῦθος. ἀτὰρ μετὰ τήνγε παρασχεδὸν αὖτις ἀνῶρτο], [-u u- uu -u u-uu -u u--]
[Ὑψιπύλη, καὶ τοῖον ὑποβλήδην ἔπος ηὔδα·], [-uu- - -u u--- uu --]
[‘εἰ μὲν δὴ πάσῃσιν ἐφανδάνει ἥδε μενοινή,], [- - - --u u-uu -u u--]
[ἤδη κεν μετὰ νῆα καὶ ἄγγελον ὀτρύναιμι.’], [-- - uu -u u -uu ----]
[ἦ ῥα, καὶ Ἰφινόην μετεφώνεεν ἆσσον ἐοῦσαν·], [- u u -uu- uu-uu -u u--]
[‘ὄρσο μοι, Ἰφινόη, τοῦδʼ ἀνέρος ἀντιόωσα,], [-u u -uu- - -uu -uu--]
[ἡμέτερόνδε μολεῖν, ὅστις στόλου ἡγεμονεύει,], [-uu-u u- -- uu -uu--]
[ὄφρα τί οἱ δήμοιο ἔπος θυμῆρες ἐνίσπω·], [-u u - --u u- --u u--]
[καὶ δʼ αὐτοὺς γαίης τε καὶ ἄστεος, αἴ κʼ ἐθέλωσιν,], [- -- -- u u -uu - uu--]
[κέκλεο θαρσαλέως ἐπιβαινέμεν εὐμενέοντας.’], [-uu -uu- uu-uu -uu--]
[ἦ, καὶ ἔλυσʼ ἀγορήν, μετὰ δʼ εἰς ἑὸν ὦρτο νέεσθαι.], [- u u- uu- uu - uu -u u--]
[ὧς δὲ καὶ Ἰφινόη Μινύας ἵκεθʼ· οἱ δʼ ἐρέεινον,], [- u u -uu- uu- uu - uu--]
[χρεῖος ὅ τι φρονέουσα μετήλυθεν. ὦκα δὲ τούς γε], [-u u - uu-u u-uu -u u - -]
[πασσυδίῃ μύθοισι προσέννεπεν ἐξερέοντας·], [-uu- --u u-uu -uu--]
[‘κούρη τοί μ᾽ἐφέηκε Θοαντιὰς ἐνθάδʼ ἰοῦσαν,], [-- - ---u u-uu -u u--]
[Ὑψιπύλη, καλέειν νηὸς πρόμον, ὅστις ὄρωρεν,], [-uu- uu- -- uu -u u--]
[ὄφρα τί οἱ δήμοιο ἔπος θυμῆρες ἐνίσπῃ·], [-u u - --u u- --u u--]
[καὶ δʼ αὐτοὺς γαίης τε καὶ ἄστεος, αἴ κʼ ἐθέλητε,], [- -- -- u u -uu - uu--]
[κέκλεται αὐτίκα νῦν ἐπιβαινέμεν εὐμενέοντας.’], [-uu -uu - uu-uu -uu--]
[ὧς ἄρʼ ἔφη· πάντεσσι δʼ ἐναίσιμος ἥνδανε μῦθος.], [- u u- --u u-uu -uu --]
[Υψιπύλην δʼ εἴσαντο καταφθιμένοιο Θόαντος], [-uu- --u u-uu-u u--]
[τηλυγέτην γεγαυῖαν ἀνασσέμεν· ὦκα δὲ τόν γε], [-uu- uu-u u-uu -u u - -]
[πέμπον ἴμεν, καὶ δʼ αὐτοὶ ἐπεντύνοντο νέεσθαι.], [-u u- - -u u---u u--]
[αὐτὰρ ὅ γʼ ἀμφʼ ὤμοισι θεᾶς Τριτωνίδος ἔργον,], [-u u - --u u- --uu --]
[δίπλακα πορφυρέην περονήσατο, τήν οἱ ὄπασσεν], [-uu -uu- uu-uu - u u--]
[Παλλάς, ὅτε πρῶτον δρυόχους ἐπεβάλλετο νηὸς], [-u u- -- uu- uu-uu --]
[Ἀργοῦς, καὶ κανόνεσσι δάε ζυγὰ μετρήσασθαι.], [-- - uu-u u- uu ----]
[τῆς μὲν ῥηίτερόν κεν ἐς ἠέλιον ἀνιόντα], [- - -uu- u u -uu- uu--]
[ὄσσε βάλοις, ἢ κεῖνο μεταβλέψειας ἔρευθος.], [-u u- - -u u---u u--]
[δὴ γάρ τοι μέσση μὲν ἐρευθήεσσʼ ἐτέτυκτο,], [- - - -- u u--- uu--]
[ἄκρα δὲ πορφυρέη πάντῃ πέλεν· ἐν δʼ ἄρʼ ἑκάστῳ], [-u u -uu- -- uu - u u--]
[τέρματι δαίδαλα πολλὰ διακριδὸν εὖ ἐπέπαστο.], [-uu -uu -u u-uu - uu--]
[ἐν μὲν ἔσαν Κύκλωπες ἐπʼ ἀφθίτῳ ἥμενοι ἔργῳ,], [- u u- --u u -uu -uu --]
[Ζηνὶ κεραυνὸν ἄνακτι πονεύμενοι· ὃς τόσον ἤδη], [-u u-u u-u u-uu - uu --]
[παμφαίνων ἐτέτυκτο, μιῆς δʼ ἔτι δεύετο μοῦνον], [--- uu-u u- uu -uu --]
[ἀκτῖνος, τὴν οἵδε σιδηρείῃς ἐλάασκον], [--- - -u u--- uu--]
[σφύρῃσιν, μαλεροῖο πυρὸς ζείουσαν ἀυτμήν.], [--- uu-u u- --u u--]
[ἐν δʼ ἔσαν Ἀντιόπης Ἀσωπίδος υἱέε δοιώ,], [- uu -uu- --uu -uu --]
[Ἀμφίων καὶ Ζῆθος· ἀπύργωτος δʼ ἔτι Θήβη], [--- - -u u--- uu --]
[κεῖτο πέλας, τῆς οἵγε νέον βάλλοντο δομαίους], [-u u- - -u u- --u u--]
[ἱέμενοι. Ζῆθος μὲν ἐπωμαδὸν ἠέρταζεν], [-uu- -- u u-uu ----]
[οὔρεος ἠλιβάτοιο κάρη, μογέοντι ἐοικώς·], [-uu -uu-u u- uu-u u--]
[Ἀμφίων δʼ ἐπί οἱ χρυσέῃ φόρμιγγι λιγαίνων], [--- uu - uu- --u u--]
[ἤιε, δὶς τόσση δὲ μετʼ ἴχνια νίσσετο πέτρη], [-uu - -- u u -uu -uu --]
[ἑξείης δʼ ἤσκητο βαθυπλόκαμος Κυθέρεια], [--- --u u-uu- uu--]
[Ἄρεος ὀχμάζουσα θοὸν σάκος· ἐκ δέ οἱ ὤμου], [-uu ---u u- uu - u u --]
[πῆχυν ἔπι σκαιὸν ξυνοχὴ κεχάλαστο χιτῶνος], [-u u- -- uu- uu-u u--]
[νέρθεν ὑπὲκ μαζοῖο· τὸ δʼ ἀντίον ἀτρεκὲς αὔτως], [-u u- --u u -uu -uu --]
[χαλκείῃ δείκηλον ἐν ἀσπίδι φαίνετʼ ἰδέσθαι.], [--- --u u -uu -u u--]
[ἐν δὲ βοῶν ἔσκεν λάσιος νομός· ἀμφὶ δὲ βουσὶν], [- u u- -- uu- uu -u u --]
[Τηλεβόαι μάρναντο καὶ υἱέες Ἠλεκτρύωνος·], [-uu- --u u -uu -uu--]
[οἱ μὲν ἀμυνόμενοι, ἀτὰρ οἵ γʼ ἐθέλοντες ἀμέρσαι,], [- u u-uu- uu - uu-u u--]
[ληισταὶ Τάφιοι· τῶν δʼ αἵματι δεύετο λειμὼν], [--- uu- - -uu -uu --]
[ἑρσήεις, πολέες δʼ ὀλίγους βιόωντο νομῆας.], [--- uu- uu- uu-u u--]
[ἐν δὲ δύω δίφροι πεπονήατο δηριόωντες.], [- u u- -- uu-uu -uu--]
[καὶ τὸν μὲν προπάροιθε Πέλοψ ἴθυνε, τινάσσων], [- - - uu-u u- uu- ---]
[ἡνία, σὺν δέ οἱ ἔσκε παραιβάτις Ἱπποδάμεια·], [-uu - u u -u u-uu -uu--]
[τὸν δὲ μεταδρομάδην ἐπὶ Μυρτίλος ἤλασεν ἵππους,], [- u u-uu- uu -uu -uu --]
[σὺν τῷ δʼ Οἰνόμαος προτενὲς δόρυ χειρὶ μεμαρπὼς], [- - -uu- uu- uu -u u--]
[ἄξονος ἐν πλήμνῃσι παρακλιδὸν ἀγνυμένοιο], [-uu - --u u-uu -uu--]
[πῖπτεν, ἐπεσσύμενος Πελοπήια νῶτα δαΐξαι.], [-u u-uu- uu-uu -u u--]
[ἐν καὶ Ἀπόλλων Φοῖβος ὀιστεύων ἐτέτυκτο,], [- u u-- -u u--- uu--]
[βούπαις οὔπω πολλός, ἑὴν ἐρύοντα καλύπτρης], [-- -- -u u- uu-u u--]
[μητέρα θαρσαλέως Τιτυὸν μέγαν, ὅν ῥʼ ἔτεκέν γε], [-uu -uu- uu- uu - uu- -]
[δῖʼ Ἐλάρη, θρέψεν δὲ καὶ ἂψ ἐλοχεύσατο Γαῖα.], [- uu- -- u u - uu-uu --]
[ἐν καὶ Φρίξος ἔην Μινυήιος ὡς ἐτεόν περ], [- - -u u- uu-uu - uu- -]
[εἰσαΐων κριοῦ, ὁ δʼ ἄρʼ ἐξενέποντι ἐοικώς.], [-uu- -- u u -uu-u u--]
[κείνους κʼ εἰσορόων ἀκέοις, ψεύδοιό τε θυμόν,], [-- -uu- uu- --u u --]
[ἐλπόμενος πυκινήν τινʼ ἀπὸ σφείων ἐσακοῦσαι], [-uu- uu- u u- -- uu--]
[βάξιν, ὃ καὶ δηρόν περ ἐπʼ ἐλπίδι θηήσαιο.], [-u u - -- u u -uu ----]
[τοῖʼ ἄρα δῶρα θεᾶς Τριτωνίδος ἦεν Ἀθήνης.], [- uu -u u- --uu -u u--]
[δεξιτερῇ δʼ ἕλεν ἔγχος ἑκηβόλον, ὅ ῥʼ Ἀταλάντη], [-uu- uu -u u-uu - uu--]
[Μαινάλῳ ἔν ποτέ οἱ ξεινήιον ἐγγυάλιξεν,], [-uu - uu - --uu -uu--]
[πρόφρων ἀντομένη· περὶ γὰρ μενέαινεν ἕπεσθαι], [-- -uu- uu - uu-u u--]
[τὴν ὁδόν· ἀλλὰ γὰρ αὐτὸς ἑκὼν ἀπερήτυε κούρην,], [- uu -u u -u u- uu-uu --]
[δεῖσεν δʼ ἀργαλέας ἔριδας φιλότητος ἕκητι.], [-- -uu- uu- uu-u u--]
[βῆ δʼ ἴμεναι προτὶ ἄστυ, φαεινῷ ἀστέρι ἶσος,], [- uu- uu -u u-- -uu --]
[ὅν ῥά τε νηγατέῃσιν ἐεργόμεναι καλύβῃσιν], [- u u -uu-u u-uu- uu--]
[νύμφαι θηήσαντο δόμων ὕπερ ἀντέλλοντα,], [-- ---u u- uu ----]
[καί σφισι κυανέοιο διʼ ἠέρος ὄμματα θέλγει], [- uu -uu-u u -uu -uu --]
[καλὸν ἐρευθόμενος, γάνυται δέ τε ἠιθέοιο], [-u u-uu- uu- u u -uu--]
[παρθένος ἱμείρουσα μετʼ ἀλλοδαποῖσιν ἐόντος], [-uu ---u u -uu-u u--]
[ἀνδράσιν, ᾧ καί μιν μνηστὴν κομέουσι τοκῆες·], [-uu - - - -- uu-u u--]
[τῷ ἴκελος πρὸ πόληος ἀνὰ στίβον ἤιεν ἥρως.], [- uu- u u-u u- uu -uu --]
[καί ῥʼ ὅτε δὴ πυλέων τε καὶ ἄστεος ἐντὸς ἔβησαν,], [- uu - uu- u u -uu -u u--]
[δημότεραι μὲν ὄπισθεν ἐπεκλονέοντο γυναῖκες,], [-uu- u u-u u-uu-u u--]
[γηθόσυναι ξείνῳ· ὁ δʼ ἐπὶ χθονὸς ὄμματʼ ἐρείσας], [-uu- -- u u- uu -u u--]
[νίσσετʼ ἀπηλεγέως, ὄφρʼ ἀγλαὰ δώμαθʼ ἵκανεν], [-u u-uu- - -uu -u u--]
[Ὑψιπύλης· ἄνεσαν δὲ πύλας προφανέντι θεράπναι], [-uu- uu- u u- uu-u u--]
[δικλίδας, εὐτύκτοισιν ἀρηρεμένας σανίδεσσιν.], [-uu ---u u-uu- uu--]
[ἔνθα μιν Ἰφινόη κλισμῷ ἔνι παμφανόωντι], [-u u -uu- -- uu -uu--]
[ἐσσυμένως καλῆς διὰ παστάδος εἷσεν ἄγουσα], [-uu- -- uu -uu -u u--]
[ἀντία δεσποίνης· ἡ δʼ ἐγκλιδὸν ὄσσε βαλοῦσα], [-uu --- - -uu -u u--]
[παρθενικὰς ἐρύθηνε παρηίδας· ἔμπα δὲ τόν γε], [-uu- uu-u u-uu -u u - -]
[αἰδομένη μύθοισι προσέννεπεν αἱμυλίοισιν·], [-uu- --u u-uu -uu--]
[‘ξεῖνε, τίη μίμνοντες ἐπὶ χρόνον ἔκτοθι πύργων], [-u u- --u u- uu -uu --]
[ἧσθʼ αὔτως; ἐπεὶ οὐ μὲν ὑπʼ ἀνδράσι ναίεται ἄστυ,], [- -- uu - u u -uu -uu --]
[ἀλλὰ Θρηικίης ἐπινάστιοι ἠπείροιο], [-- -uu- uu-uu ----]
[πυροφόρους ἀρόωσι γύας. κακότητα δὲ πᾶσαν], [-uu- uu-u u- uu-u u --]
[ἐξερέω νημερτές, ἵνʼ εὖ γνοίητε καὶ αὐτοί.], [-uu- --u u - --u u --]
[εὖτε Θόας ἀστοῖσι πατὴρ ἐμὸς ἐμβασίλευεν,], [-u u- --u u- uu -uu--]
[τηνίκα Θρηικίην, οἵ τʼ ἀντία ναιετάουσιν,], [-uu -uu- - -uu -uu--]
[δήμου ἀπορνύμενοι λαοὶ πέρθεσκον ἐπαύλους], [-u u-uu- -- --u u--]
[ἐκ νηῶν, αὐτῇσι δʼ ἀπείρονα ληίδα κούραις], [- -- --u u-uu -uu --]
[δεῦρʼ ἄγον· οὐλομένης δὲ θεᾶς πορσύνετο μῆτις], [- uu -uu- u u- --uu --]
[Κύπριδος, ἥ τέ σφιν θυμοφθόρον ἔμβαλεν ἄτην.], [-uu - - - --uu -uu --]
[δὴ γὰρ κουριδίας μὲν ἀπέστυγον, ἐκ δὲ μελάθρων,], [- - -uu- u u-uu - u u--]
[ᾗ ματίῃ εἴξαντες, ἀπεσσεύοντο γυναῖκας·], [- uu- --u u---u u--]
[αὐτὰρ ληιάδεσσι δορικτήταις παρίαυον,], [-- -uu-u u--- uu--]
[σχέτλιοι. ἦ μὲν δηρὸν ἐτέτλαμεν, εἴ κέ ποτʼ αὖτις], [-uu - - -u u-uu - u u --]
[ὀψὲ μεταστρέψωσι νόον· τὸ δὲ διπλόον αἰεὶ], [-u u---u u- u u -uu --]
[πῆμα κακὸν προύβαινεν. ἀτιμάζοντο δὲ τέκνα], [-u u- --u u---u u --]
[γνήσιʼ ἐνὶ μεγάροις, σκοτίη δʼ ἀνέτελλε γενέθλη.], [-u u- uu- uu- uu-u u--]
[αὔτως δʼ ἀδμῆτές τε κόραι, χῆραί τʼ ἐπὶ τῇσιν], [-- --- u u- -- uu --]
[μητέρες ἂμ πτολίεθρον ἀτημελέες ἀλάληντο.], [-uu - uu-u u-uu- uu--]
[οὐδὲ πατὴρ ὀλίγον περ ἑῆς ἀλέγιζε θυγατρός,], [-u u- uu- u u- uu-u u--]
[εἰ καὶ ἐν ὀφθαλμοῖσι δαϊζομένην ὁρόῳτο], [- u u ---u u-uu- uu--]
[μητρυιῆς ὑπὸ χερσὶν ἀτασθάλου· οὐδʼ ἀπὸ μητρὸς], [--- uu -u u-uu - uu --]
[λώβην, ὡς τὸ πάροιθεν, ἀεικέα παῖδες ἄμυνον·], [-- - u u-u u-uu -u u--]
[οὐδὲ κασιγνήτοισι κασιγνήτη μελε θυμῷ.], [-u u---u u--- uu --]
[ἀλλʼ οἶαι κοῦραι ληίτιδες ἔν τε δόμοισιν], [- -- -- --uu - u u--]
[ἔν τε χοροῖς ἀγορῇ τε καὶ εἰλαπίνῃσι μέλοντο·], [- u u- uu- u u -uu-u u--]
[εἰσόκε τις θεὸς ἄμμιν ὑπέρβιον ἔμβαλε θάρσος,], [-uu - uu -u u-uu -uu --]
[ἂψ ἀναερχομένους Θρῃκῶν ἄπο μηκέτι πύργοις], [- uu-uu- -- uu -uu --]
[δέχθαι, ἵνʼ ἢ φρονέοιεν ἅπερ θέμις, ἠέ πῃ ἄλλῃ], [-u u - uu-u u- uu -u u --]
[αὐταῖς ληιάδεσσιν ἀφορμηθέντες ἵκοιντο.], [-- -uu-u u---u u--]
[οἱ δʼ ἄρα θεσσάμενοι παίδων γένος, ὅσσον ἔλειπτο], [- uu -uu- -- uu -u u--]
[ἄρσεν ἀνὰ πτολίεθρον, ἔβαν πάλιν, ἔνθʼ ἔτι νῦν περ], [-u u- uu-u u- uu - uu - -]
[Θρηικίης ἄροσιν χιονώδεα ναιετάουσιν.], [-uu- uu- uu-uu -uu--]
[τῶ ὑμεῖς στρωφᾶσθʼ ἐπιδήμιοι· εἰ δέ κεν αὖθι], [- -- -- uu-uu - u u --]
[ναιετάειν ἐθέλοις, καί τοι ἅδοι, ἦ τʼ ἂν ἔπειτα], [-uu- uu- - - uu - u u--]
[πατρὸς ἐμεῖο Θόαντος ἔχοις γέρας· οὐδέ τί σ᾽οἴω], [-u u-u u-u u- uu -u u --]
[γαῖαν ὀνόσσεσθαι· περὶ γὰρ βαθυλήιος ἄλλων], [-u u--- uu - uu-uu --]
[νήσων, Αἰγαίῃ ὅσαι εἰν ἁλὶ ναιετάουσιν.], [-- --- uu - uu -uu--]
[ἀλλʼ ἄγε νῦν ἐπὶ νῆα κιὼν ἑτάροισιν ἐνίσπες], [- uu - uu -u u- uu-u u--]
[μύθους ἡμετέρους, μηδʼ ἔκτοθι μίμνε πόληος.’], [-- -uu- - -uu -u u--]
[Ἴσκεν, ἀμαλδύνουσα φόνου τέλος, οἷον ἐτύχθη], [-u u---u u- uu -u u--]
[ἀνδράσιν· αὐτὰρ ὁ τήνγε παραβλήδην προσέειπεν], [-uu -u u -u u--- uu--]
[‘Ὑψιπύλη, μάλα κεν θυμηδέος ἀντιάσαιμεν], [-uu- uu - --uu -uu--]
[χρησμοσύνης, ἣν ἄμμι σέθεν χατέουσιν ὀπάζεις.], [-uu- - -u u- uu-u u--]
[εἶμι δʼ ὑπότροπος αὖτις ἀνὰ πτόλιν, εὖτʼ ἂν ἕκαστα], [-u u-uu -u u- uu - u u--]
[ἐξείπω κατὰ κόσμον. ἀνακτορίη δὲ μελέσθω], [--- uu -u u-uu- u u--]
[σοί γʼ αὐτῇ καὶ νῆσος· ἔγωγε μὲν οὐκ ἀθερίζων], [- -- - -u u-u u - uu--]
[χάζομαι, ἀλλά με λυγροὶ ἐπισπέρχουσιν ἄεθλοι.’], [-uu -u u -u u---u u--]
[ἦ, καὶ δεξιτερῆς χειρὸς θίγεν· αἶψα δʼ ὀπίσσω], [- - -uu- -- uu -u u--]
[βῆ ῥʼ ἴμεν, ἀμφὶ δὲ τόνγε νεήνιδες ἄλλοθεν ἄλλαι], [- uu -u u -u u-uu -uu --]
[μυρίαι εἱλίσσοντο κεχαρμέναι, ὄφρα πυλάων], [-uu ---u u-uu -u u--]
[ἐξέμολεν. μετέπειτα δʼ ἐυτροχάλοισιν ἀμάξαις], [-uu- uu-u u-uu-u u--]
[ἀκτὴν εἰσαπέβαν, ξεινήια πολλὰ φέρουσαι,], [-- -uu- --uu -u u--]
[μῦθον ὅτʼ ἤδη πάντα διηνεκέως ἀγόρευσεν,], [-u u -- -u u-uu- uu--]
[τόν ῥα καλεσσαμένη διεπέφραδεν Ὑψιπύλεια·], [- u u-uu- uu-uu -uu--]
[καὶ δʼ αὐτοὺς ξεινοῦσθαι ἐπὶ σφέα δώματʼ ἄγεσκον], [- -- --u u- uu -u u--]
[ῥηιδίως. Κύπρις γὰρ ἐπὶ γλυκὺν ἵμερον ὦρσεν], [-uu- -- u u- uu -uu --]
[Ἡφαίστοιο χάριν πολυμήτιος, ὄφρα κεν αὖτις], [---u u- uu-uu -u u --]
[ναίηται μετόπισθεν ἀκήρατος ἀνδράσι Λῆμνος.], [--- uu-u u-uu -uu --]
[ἔνθʼ ὁ μὲν Ὑψιπύλης βασιλήιον ἐς δόμον ὦρτο], [- u u -uu- uu-uu - uu --]
[Αἰσονίδης· οἱ δʼ ἄλλοι ὅπῃ καὶ ἔκυρσαν ἕκαστος,], [-uu- - -u u- u u-u u--]
[Ἡρακλῆος ἄνευθεν, ὁ γὰρ παρὰ νηὶ λέλειπτο], [---u u-u u - uu -u u--]
[αὐτὸς ἑκὼν παῦροί τε διακρινθέντες ἑταῖροι.], [-u u- -- u u---u u--]
[αὐτίκα δʼ ἄστυ χοροῖσι καὶ εἰλαπίνῃσι γεγήθει], [-uu -u u-u u -uu-u u--]
[καπνῷ κνισήεντι περίπλεον· ἔξοχα δʼ ἄλλων], [-- ---u u-uu -uu --]
[ἀθανάτων Ἥρης υἷα κλυτὸν ἠδὲ καὶ αὐτὴν], [-uu- -- -- uu -u u --]
[Κύπριν ἀοιδῇσιν θυέεσσί τε μειλίσσοντο.], [-u u--- uu-u u ----]
[ἀμβολίη δʼ εἰς ἦμαρ ἀεὶ ἐξ ἤματος ἦεν], [-uu- - -u u- - -uu --]
[ναυτιλίης· δηρὸν δʼ ἂν ἐλίνυον αὖθι μένοντες,], [-uu- -- u u-uu -u u--]
[εἰ μὴ ἀολλίσσας ἑτάρους ἀπάνευθε γυναικῶν], [- u u--- uu- uu-u u--]
[Ἡρακλέης τοίοισιν ἐνιπτάζων μετέειπεν·], [-uu- --u u--- uu--]
[‘δαιμόνιοι, πάτρης ἐμφύλιον αἷμʼ ἀποέργει], [-uu- -- --uu - uu--]
[ἡμέας; ἦε γάμων ἐπιδευέες ἐνθάδʼ ἔβημεν], [-uu -u u- uu-uu -u u--]
[κεῖθεν, ὀνοσσάμενοι πολιήτιδας; αὖθι δʼ ἕαδεν], [-u u-uu- uu-uu -u u--]
[ναίοντας λιπαρὴν ἄροσιν Λήμνοιο ταμέσθαι;], [--- uu- uu- --u u--]
[οὐ μὰν εὐκλειεῖς γε σὺν ὀθνείῃσι γυναιξὶν], [- - --- u u ---u u--]
[ἐσσόμεθʼ ὧδʼ ἐπὶ δηρὸν ἐελμένοι· οὐδέ τι κῶας], [-uu - uu -u u-uu -u u --]
[αὐτόματον δώσει τις ἑλὼν θεὸς εὐξαμένοισιν.], [-uu- -- u u- uu -uu--]
[ἴομεν αὖτις ἕκαστοι ἐπὶ σφέα· τὸν δʼ ἐνὶ λέκτροις], [-uu -u u-u u- uu - uu --]
[Ὑψιπύλης εἰᾶτε πανήμερον, εἰσόκε Λῆμνον], [-uu- --u u-uu -uu --]
[παισὶν ἐσανδρώσῃ, μεγάλη τέ ἑ βάξις ἵκηται.’], [-u u--- uu- u u -u u--]
[ὧς νείκεσσεν ὅμιλον· ἐναντία δʼ οὔ νύ τις ἔτλη], [- --u u-u u-uu - u u --]
[ὄμματʼ ἀνασχεθέειν, οὐδὲ προτιμυθήσασθαι·], [-u u-uu- -- uu----]
[ἀλλʼ αὔτως ἀγορῆθεν ἐπαρτίζοντο νέεσθαι], [- -- uu-u u---u u--]
[σπερχόμενοι. ταὶ δέ σφιν ἐπέδραμον, εὖτʼ ἐδάησαν.], [-uu- - - u u-uu - uu--]
[ὡς δʼ ὅτε λείρια καλὰ περιβρομέουσι μέλισσαι], [- uu -uu -u u-uu-u u--]
[πέτρης ἐκχύμεναι σιμβληίδος, ἀμφὶ δὲ λειμὼν], [-- -uu- --uu -u u --]
[ἑρσήεις γάνυται, ταὶ δὲ γλυκὺν ἄλλοτε ἄλλον], [--- uu- - - uu -uu --]
[καρπὸν ἀμέργουσιν πεποτημέναι· ὧς ἄρα ταί γε], [-u u--- uu-uu - uu - -]
[ἐνδυκὲς ἀνέρας ἀμφὶ κινυρόμεναι προχέοντο,], [-uu -uu -u u-uu- uu--]
[χερσί τε καὶ μύθοισιν ἐδεικανόωντο ἕκαστον,], [-u u - --u u-uu-u u--]
[εὐχόμεναι μακάρεσσιν ἀπήμονα νόστον ὀπάσσαι.], [-uu- uu-u u-uu -u u--]
[ὧς δὲ καὶ Ὑψιπύλη ἠρήσατο χεῖρας ἑλοῦσα], [- u u -uu- --uu -u u--]
[Αἰσονίδεω, τὰ δέ οἱ ῥέε δάκρυα χήτει ἰόντος·], [-uu- u u - uu -uu -u u--]
[‘Νίσσεο, καὶ σὲ θεοὶ σὺν ἀπηρέσιν αὖτις ἑταίροις], [-uu - u u- u u-uu -u u--]
[χρύσειον βασιλῆι δέρος κομίσειαν ἄγοντα], [--- uu-u u- uu-u u--]
[αὔτως, ὡς ἐθέλεις καί τοι φίλον. ἥδε δὲ νῆσος], [-- - uu- - - uu -u u --]
[σκῆπτρά τε πατρὸς ἐμεῖο παρέσσεται, ἢν καὶ ὀπίσσω], [-u u -u u-u u-uu - u u--]
[δή ποτε νοστήσας ἐθέλῃς ἄψορρον ἱκέσθαι.], [- uu --- uu- --u u--]
[ῥηιδίως δʼ ἂν ἑοῖ καὶ ἀπείρονα λαὸν ἀγείραις], [-uu- u u- u u-uu -u u--]
[ἄλλων ἐκ πολίων· ἀλλʼ οὐ σύγε τήνδε μενοινὴν], [-- - uu- - - uu -u u--]
[σχήσεις, οὔτʼ αὐτὴ προτιόσσομαι ὧδε τελεῖσθαι.], [-- - -- uu-uu -u u--]
[μνώεο μὴν ἀπεών περ ὁμῶς καὶ νόστιμος ἤδη], [-uu - uu- u u- - -uu --]
[Ὑψιπύλης· λίπε δʼ ἧμιν ἔπος, τό κεν ἐξανύσαιμι], [-uu- uu -u u- u u -uu--]
[πρόφρων, ἢν ἄρα δή με θεοὶ δώωσι τεκέσθαι.’], [-- - uu - u u- --u u--]
[τὴν δʼ αὖτʼ Αἴσονος υἱὸς ἀγαιόμενος προσέειπεν·], [- - -uu -u u-uu- uu--]
[‘Ὑψιπύλη, τὰ μὲν οὕτω ἐναίσιμα πάντα γένοιτο], [-uu- u u -u u-uu -u u--]
[ἐκ μακάρων· τύνη δʼ ἐμέθεν πέρι θυμὸν ἀρείω], [- uu- -- uu- uu -u u--]
[ἴσχανʼ, ἐπεὶ πάτρην μοι ἅλις Πελίαο ἕκητι], [-u u- -- u u- uu-u u--]
[ναιετάειν· μοῦνόν με θεοὶ λύσειαν ἀέθλων.], [-uu- -- u u- --u u--]
[εἰ δʼ οὔ μοι πέπρωται ἐς Ἑλλάδα γαῖαν ἱκέσθαι], [- - - --u u -uu -u u--]
[τηλοῦ ἀναπλώοντι, σὺ δʼ ἄρσενα παῖδα τέκηαι,], [-u u---u u -uu -u u--]
[πέμπε μιν ἡβήσαντα Πελασγίδος ἔνδον Ἰωλκοῦ], [-u u ---u u-uu -u u--]
[πατρί τʼ ἐμῷ καὶ μητρὶ δύης ἄκος, ἢν ἄρα τούς γε], [-u u- - -u u- uu - uu - -]
[τέτμῃ ἔτι ζώοντας, ἵνʼ ἄνδιχα τοῖο ἄνακτος], [-u u- --u u -uu -u u--]
[σφοῖσιν πορσύνωνται ἐφέστιοι ἐν μεγάροισιν.’], [-- ---u u-uu - uu--]
[ἦ, καὶ ἔβαινʼ ἐπὶ νῆα παροίτατος· ὧς δὲ καὶ ἄλλοι], [- u u- uu -u u-uu - u u --]
[βαῖνον ἀριστῆες· λάζοντο δὲ χερσὶν ἐρετμὰ], [-u u--- --u u -u u--]
[ἐνσχερὼ ἑζόμενοι· πρυμνήσια δέ σφισιν Ἄργος], [-uu -uu- --uu - uu --]
[λῦσεν ὑπὲκ πέτρης ἁλιμυρέος. ἔνθʼ ἄρα τοί γε], [-u u- -- uu-uu - uu - -]
[κόπτον ὕδωρ δολιχῇσιν ἐπικρατέως ἐλάτῃσιν.], [-u u- uu-u u-uu- uu--]
[ἑσπέριοι δʼ Ὀρφῆος ἐφημοσύνῃσιν ἔκελσαν], [-uu- --u u-uu-u u--]
[νῆσον ἐς Ἠλέκτρης Ἀτλαντίδος, ὄφρα δαέντες], [-u u --- --uu -u u--]
[ἀρρήτους ἀγανῇσι τελεσφορίῃσι θέμιστας], [--- uu-u u-uu-u u--]
[σωότεροι κρυόεσσαν ὑπεὶρ ἅλα ναυτίλλοιντο.], [-uu- uu-u u- uu ----]
[τῶν μὲν ἔτʼ οὐ προτέρω μυθήσομαι· ἀλλὰ καὶ αὐτὴ], [- u u - uu- --uu -u u --]
[νῆσος ὁμῶς κεχάροιτο καὶ οἳ λάχον ὄργια κεῖνα], [-u u- uu-u u - uu -uu --]
[δαίμονες ἐνναέται, τὰ μὲν οὐ θέμις ἄμμιν ἀείδειν.], [-uu -uu- u u - uu -u u--]
[κεῖθεν δʼ εἰρεσίῃ Μέλανος διὰ βένθεα πόντου], [-- -uu- uu- uu -uu --]
[ἱέμενοι τῇ μὲν Θρῃκῶν χθόνα, τῇ δὲ περαίην], [-uu- - - -- uu - u u--]
[Ἴμβρον ἔχον καθύπερθε· νέον γε μὲν ἠελίοιο], [-u u- uu-u u- u u -uu--]
[δυομένου Χερόνησον ἐπὶ προύχουσαν ἵκοντο.], [-uu- uu-u u- --u u--]
[ἔνθα σφιν λαιψηρὸς ἄη νότος, ἱστία δʼ οὔρῳ], [-- - --u u- uu -uu --]
[στησάμενοι κούρης Ἀθαμαντίδος αἰπὰ ῥέεθρα], [-uu- -- uu-uu -u u--]
[εἰσέβαλον· πέλαγος δὲ τὸ μὲν καθύπερθε λέλειπτο], [-uu- uu- u u - uu-u u--]
[ἦρι, τὸ δʼ ἐννύχιοι Ῥοιτειάδος ἔνδοθεν ἀκτῆς], [-u u -uu- --uu -uu --]
[μέτρεον, Ἰδαίην ἐπὶ δεξιὰ γαῖαν ἔχοντες.], [-uu --- uu -uu -u u--]
[Δαρδανίην δὲ λιπόντες ἐπιπροσέβαλλον Ἀβύδῳ,], [-uu- u u-u u-uu-u u--]
[Περκώτην δʼ ἐπὶ τῇ καὶ Ἀβαρνίδος ἠμαθόεσσαν], [--- uu - u u-uu -uu--]
[ἠιόνα ζαθέην τε παρήμειβον Πιτύειαν.], [-uu- uu- u u--- uu--]
[καὶ δὴ τοί γʼ ἐπὶ νυκτὶ διάνδιχα νηὸς ἰούσης], [- - - uu -u u-uu -u u--]
[δίνῃ πορφύροντα διήνυσαν Ἑλλήσποντον.], [-- ---u u-uu ----]
[ἔστι δέ τις αἰπεῖα Προποντίδος ἔνδοθι νῆσος], [-u u - --u u-uu -uu --]
[τυτθὸν ἀπὸ Φρυγίης πολυληίου ἠπείροιο], [-u u- uu- uu-uu ----]
[εἰς ἅλα κεκλιμένη, ὅσσον τʼ ἐπιμύρεται ἰσθμὸς], [- uu -uu- -- uu-uu --]
[χέρσῳ ἐπιπρηνὴς καταειμένος· ἐν δέ οἱ ἀκταὶ], [-u u--- uu-uu - u u --]
[ἀμφίδυμοι, κεῖνται δʼ ὑπὲρ ὕδατος Αἰσήποιο.], [-uu- -- uu -uu ----]
[Ἄρκτων μιν καλέουσιν ὄρος περιναιετάοντες·], [-- - uu-u u- uu-uu--]
[καὶ τὸ μὲν ὑβρισταί τε καὶ ἄγριοι ἐνναίουσιν], [- u u --- u u -uu ----]
[Γηγενέες, μέγα θαῦμα περικτιόνεσσιν ἰδέσθαι.], [-uu- uu -u u-uu-u u--]
[ἓξ γὰρ ἑκάστῳ χεῖρες ὑπέρβιοι ἠερέθονται,], [- u u-- -u u-uu -uu--]
[αἱ μὲν ἀπὸ στιβαρῶν ὤμων δύο, ταὶ δʼ ὑπένερθεν], [- u u- uu- -- uu - uu--]
[τέσσαρες αἰνοτάτῃσιν ἐπὶ πλευρῇς ἀραρυῖαι.], [-uu -uu-u u- -- uu--]
[ἰσθμὸν δʼ αὖ πεδίον τε Δολίονες ἀμφενέμοντο], [-- - uu- u u-uu -uu--]
[ἀνέρες· ἐν δʼ ἥρως Λἰνήιος υἱὸς ἄνασσεν], [-uu - -- --uu -u u--]
[Κύζικος, ὃν κούρη δίου τέκεν Εὐσώροιο], [-uu - -- -- uu ----]
[Αἰνήτη. τοὺς δʼ οὔτι καὶ ἔκπαγλοί περ ἐόντες], [--- - -u u --- u u--]
[Γηγενέες σίνοντο, Ποσειδάωνος ἀρωγῇ·], [-uu- --u u---u u--]
[τοῦ γὰρ ἔσαν τὰ πρῶτα Δολίονες ἐκγεγαῶτες.], [- u u- - -u u-uu -uu--]
[ἔνθʼ Ἀργὼ προύτυψεν ἐπειγομένη ἀνέμοισιν], [- -- --u u-uu- uu--]
[Θρηικίοις, Καλὸς δὲ λιμὴν ὑπέδεκτο θέουσαν.], [-uu- -- u u- uu-u u--]
[κεῖσε καὶ εὐναίης ὀλίγον λίθον ἐκλύσαντες], [-u u --- uu- uu ----]
[Τίφυος ἐννεσίῃσιν ὑπὸ κρήνῃ ἐλίποντο,], [-uu -uu-u u- -- uu--]
[κρήνῃ ὑπʼ Ἀρτακίῃ· ἕτερον δʼ ἔλον, ὅστις ἀρήρει,], [-u u -uu- uu- uu -u u--]
[βριθύν· ἀτὰρ κεῖνόν γε θεοπροπίαις Ἑκάτοιο], [-u u- -- u u-uu- uu--]
[Νηλεΐδαι μετόπισθεν Ἰάονες ἱδρύσαντο], [-uu- uu-u u-uu ----]
[ἱερόν, ἣ θέμις ἦεν, Ἰησονίης ἐν Ἀθήνης.], [-uu - uu -u u-uu- u u--]
[τοὺς δʼ ἄμυδις φιλότητι Δολίονες ἠδὲ καὶ αὐτὸς], [- uu- uu-u u-uu -u u --]
[Κύζικος ἀντήσαντες ὅτε στόλον ἠδὲ γενέθλην], [-uu ---u u- uu -u u--]
[ἔκλυον, οἵτινες εἶεν, ἐυξείνως ἀρέσαντο,], [-uu -uu -u u--- uu--]
[καί σφεας εἰρεσίῃ πέπιθον προτέρωσε κιόντας], [- uu -uu- uu- uu-u u--]
[ἄστεος ἐν λιμένι πρυμνήσια νηὸς ἀνάψαι,], [-uu - uu- --uu -u u--]
[ἔνθʼ οἵ γʼ Ἐκβασίῳ βωμὸν θέσαν Ἀπόλλωνι], [- - -uu- -- uu ----]
[εἱσάμενοι παρὰ θῖνα, θυηπολίης τʼ ἐμελοντο.], [-uu- uu -u u-uu- uu--]
[δῶκεν δʼ αὐτὸς ἄναξ λαρὸν μέθυ δευομένοισιν], [-- -u u- -- uu -uu--]
[μῆλά θ᾽ὁμοῦ· δὴ γάρ οἱ ἔην φάτις, εὖτʼ ἂν ἵκωνται], [-u u- - - u u- uu - u u--]
[ἀνδρῶν ἡρώων θεῖος στόλος, αὐτίκα τόν γε], [-- --- -- uu -uu - -]
[μείλιχον ἀντιάαν, μηδὲ πτολέμοιο μέλεσθαι.], [-uu -uu- -- uu-u u--]
[ἶσόν που κἀκείνῳ ἐπισταχύεσκον ἴουλοι,], [-- - --u u-uu-u u--]
[οὐδέ νύ πω παίδεσσιν ἀγαλλόμενος μεμόρητο·], [-u u - --u u-uu- uu--]
[ἀλλʼ ἔτι οἱ κατὰ δώματʼ ἀκήρατος ἦεν ἄκοιτις], [- uu - uu -u u-uu -u u--]
[ὠδίνων, Μέροπος Περκωσίου ἐκγεγαυῖα,], [--- uu- --uu -uu--]
[Κλείτη ἐυπλόκαμος, τὴν μὲν νέον ἐξέτι πατρὸς], [-u u-uu- - - uu -uu --]
[θεσπεσίοις ἕδνοισιν ἀνήγαγεν ἀντιπέρηθεν.], [-uu- --u u-uu -uu--]
[ἀλλὰ καὶ ὧς θάλαμόν τε λιπὼν καὶ δέμνια νύμφης], [-u u - uu- u u- - -uu --]
[τοῖς μέτα δαῖτʼ ἀλέγυνε, βάλεν δʼ ἀπὸ δείματα θυμοῦ.], [- uu - uu-u u- uu -uu --]
[ἀλλήλους δʼ ἐρέεινον ἀμοιβαδίς· ἤτοι ὁ μέν σφεων], [--- uu-u u-uu -u u - -]
[πεύθετο ναυτιλίης ἄνυσιν, Πελίαό τʼ ἐφετμάς·], [-uu -uu- uu- uu-u u--]
[οἱ δὲ περικτιόνων πόλιας καὶ κόλπον ἅπαντα], [- u u-uu- uu- - -u u--]
[εὐρείης πεύθοντο Προποντίδος· οὐ μὲν ἐπιπρὸ], [--- --u u-uu - u u--]
[ἠείδει καταλέξαι ἐελδομένοισι δαῆναι.], [--- uu-u u-uu-u u--]
[ἠοῖ δʼ εἰσανέβαν μέγα Δίνδυμον, ὄφρα καὶ αὐτοὶ], [-- -uu- uu -uu -u u --]
[θηήσαιντο πόρους κείνης ἁλός· ἐκ δʼ ἄρα τοί γε], [---u u- -- uu - uu - -]
[νῆα Χυτοῦ λιμένος προτέρω ἐξήλασαν ὅρμον·], [-u u- uu- uu- --uu --]
[ἥδε δʼ Ἰησονίη πέφαται ὁδός, ἥνπερ ἔβησαν.], [-u u-uu- uu- uu -u u--]
[Γηγενέες δʼ ἑτέρωθεν ἀπʼ οὔρεος ἀίξαντες], [-uu- uu-u u -uu ----]
[φράξαν ἀπειρεσίοιο Χυτοῦ στόμα νειόθι πέτρῃς], [-u u-uu-u u- uu -uu --]
[πόντιον, οἷά τε θῆρα λοχώμενοι ἔνδον ἐόντα.], [-uu -u u -u u-uu -u u--]
[ἀλλὰ γὰρ αὖθι λέλειπτο σὺν ἀνδράσιν ὁπλοτέροισιν], [-u u -u u-u u -uu -uu--]
[Ἡρακλέης, ὃς δή σφι παλίντονον αἶψα τανύσσας], [-uu- - - u u-uu -u u--]
[τόξον ἐπασσυτέρους πέλασε χθονί· τοὶ δὲ καὶ αὐτοὶ], [-u u-uu- uu- uu - u u --]
[πέτρας ἀμφιρρῶγας ἀερτάζοντες ἔβαλλον.], [-- ---u u---u u--]
[δὴ γάρ που κἀκεῖνα θεὰ τρέφεν αἰνὰ πέλωρα], [- - - --u u- uu -u u--]
[Ἥρη, Ζηνὸς ἄκοιτις, ἀέθλιον Ἡρακλῆι.], [-- -u u-u u-uu ----]
[σὺν δὲ καὶ ὧλλοι δῆθεν ὑπότροποι ἀντιόωντες,], [- u u -- -u u-uu -uu--]
[πρίν περ ἀνελθέμεναι σκοπιήν, ἥπτοντο φόνοιο], [- u u-uu- uu- --u u--]
[γηγενέων ἥρωες ἀρήιοι, ἠμὲν ὀιστοῖς], [-uu- --u u-uu -u u--]
[ἠδὲ καὶ ἐγχείῃσι δεδεγμένοι, εἰσόκε πάντας], [-u u ---u u-uu -uu --]
[ἀντιβίην ἀσπερχὲς ὀρινομένους ἐδάιξαν.], [-uu- --u u-uu- uu--]
[ὡς δʼ ὅτε δούρατα μακρὰ νέον πελέκεσσι τυπέντα], [- uu -uu -u u- uu-u u--]
[ὑλοτόμοι στοιχηδὸν ἐπὶ ῥηγμῖνι βάλωσιν,], [-uu- --u u- --u u--]
[ὄφρα νοτισθέντα κρατεροὺς ἀνεχοίατο γόμφους·], [-u u--- uu- uu-uu --]
[ὧς οἱ ἐνὶ ξυνοχῇ λιμένος πολιοῖο τέταντο], [- u u- uu- uu- uu-u u--]
[ἑξείης, ἄλλοι μὲν ἐς ἁλμυρὸν ἀθρόοι ὕδωρ], [--- -- u u -uu -uu --]
[δύπτοντες κεφαλὰς καὶ στήθεα, γυῖα δʼ ὕπερθεν], [--- uu- - -uu -u u--]
[χέρσῳ τεινάμενοι· τοὶ δʼ ἔμπαλιν, αἰγιαλοῖο], [-- -uu- - -uu -uu--]
[κράατα μὲν ψαμάθοισι, πόδας δʼ εἰς βένθος ἔρειδον,], [-uu - uu-u u- - -u u--]
[ἄμφω ἅμʼ οἰωνοῖσι καὶ ἰχθύσι κύρμα γενέσθαι.], [-u u ---u u -uu -u u--]
[ἥρωες δʼ ,ὅτε δή σφιν ἀταρβὴς ἔπλετʼ ἄεθλος,], [--- uu - u u-- -u u--]
[δὴ τότε πείσματα νηὸς ἐπὶ πνοιῇς ἀνέμοιο], [- uu -uu -u u- -- uu--]
[λυσάμενοι προτέρωσε διὲξ ἁλὸς οἶδμα νέοντο.], [-uu- uu-u u- uu -u u--]
[ἡ δʼ ἔθεεν λαίφεσσι πανήμερος· οὐ μὲν ἰούσης], [- uu- --u u-uu - u u--]
[νυκτὸς ἔτι ῥιπὴ μένεν ἔμπεδον, ἀλλὰ θύελλαι], [-u u- -- uu -uu -u u--]
[ἀντίαι ἁρπάγδην ὀπίσω φέρον, ὄφρʼ ἐπέλασσαν], [-uu --- uu- uu - uu--]
[αὖτις ἐυξείνοισι Δολίοσιν ἐκ δʼ ἄρʼ ἔβησαν], [-u u---u u-uu - u u--]
[αὐτονυχί· ἱερὴ δὲ φατίζεται ἥδʼ ἔτι πέτρη,], [-uu- uu- u u-uu - uu --]
[ᾗ πέρι πείσματα νηὸς ἐπεσσύμενοι ἐβάλοντο.], [- uu -uu -u u-uu- uu--]
[οὐδέ τις αὐτὴν νῆσον ἐπιφραδέως ἐνόησεν], [-u u -- -u u-uu- uu--]
[ἔμμεναι· οὐδʼ ὑπὸ νυκτὶ Δολίονες ἂψ ἀνιόντας], [-uu - uu -u u-uu - uu--]
[ἥρωας νημερτὲς ἐπήισαν· ἀλλά που ἀνδρῶν], [--- --u u-uu -u u --]
[Μακριέων εἴσαντο Πελασγικὸν ἄρεα κέλσαι.], [-uu- --u u-uu -uu --]
[τῶ καὶ τεύχεα δύντες ἐπὶ σφίσι χεῖρας ἄειραν.], [- - -uu -u u- uu -u u--]
[σὺν δʼ ἔλασαν μελίας τε καὶ ἀσπίδας ἀλλήλοισιν], [- uu- uu- u u -uu ----]
[ὀξείῃ ἴκελοι ῥιπῇ πυρός, ἥ τʼ ἐνὶ θάμνοις], [--- uu- -- uu - uu --]
[αὐαλέοισι πεσοῦσα κορύσσεται· ἐν δὲ κυδοιμὸς], [-uu-u u-u u-uu - u u--]
[δεινός τε ζαμενής τε Δολιονίῳ πέσε δήμῳ.], [-- - uu- u u-uu- uu --]
[οὐδʼ ὅγε δηιοτῆτος ὑπὲρ μόρον αὖτις ἔμελλεν], [- uu -uu-u u- uu -u u--]
[οἴκαδε νυμφιδίους θαλάμους καὶ λέκτρον ἱκέσθαι.], [-uu -uu- uu- - -u u--]
[ἀλλά μιν Αἰσονίδης τετραμμένον ἰθὺς ἑοῖο], [-u u -uu- --uu -u u--]
[πλῆξεν ἐπαΐξας στῆθος μέσον, ἀμφὶ δὲ δουρὶ], [-u u--- -- uu -u u --]
[ὀστέον ἐρραίσθη· ὁ δʼ ἐνὶ ψαμάθοισιν ἐλυσθεὶς], [-uu --- u u- uu-u u--]
[μοῖραν ἀνέπλησεν. τὴν γὰρ θέμις οὔποτʼ ἀλύξαι], [-u u--- - - uu -u u--]
[θνητοῖσιν· πάντῃ δὲ περὶ μέγα πέπταται ἕρκος.], [--- -- u u- uu -uu --]
[ὧς τὸν ὀιόμενόν που ἀδευκέος ἔκτοθεν ἄτης], [- u u-uu- u u-uu -uu --]
[εἶναι ἀριστήων αὐτῇ ὑπὸ νυκτὶ πέδησεν], [-u u--- -- uu -u u--]
[μαρνάμενον κείνοισι· πολεῖς δʼ ἐπαρηγόνες ἄλλοι], [-uu- --u u- uu-uu --]
[ἔκταθεν· Ἡρακλέης μὲν ἐνήρατο Τηλεκλῆα], [-uu -uu- u u-uu ----]
[ἠδὲ Μεγαβρόντην· Σφόδριν δʼ ἐνάριξεν Ἄκαστος·], [-u u--- -- uu-u u--]
[Πηλεὺς δὲ Ζέλυν εἷλεν ἀρηίθοόν τε Γέφυρον.], [-- - uu -u u-uu- u u--]
[αὐτὰρ ἐυμμελίης Τελαμὼν Βασιλῆα κατέκτα.], [-u u-uu- uu- uu-u u--]
[Ἴδας δʼ αὖ Προμέα, Κλυτίος δʼ Ὑάκινθον ἔπεφνεν,], [-- - uu- uu- uu-u u--]
[Τυνδαρίδαι δʼ ἄμφω Μεγαλοσσάκεα Φλογίον τε.], [-uu- -- uu-uu- uu- -]
[Οἰνεΐδης δʼ ἐπὶ τοῖσιν ἕλεν θρασὺν Ἰτυμονῆα], [-uu- uu -u u- uu -uu--]
[ἠδὲ καὶ Ἀρτακέα, πρόμον ἀνδρῶν· οὓς ἔτι πάντας], [-u u -uu- uu -- - uu --]
[ἐνναέται τιμαῖς ἡρωίσι κυδαίνουσιν.], [-uu- -- --uu ----]
[οἱ δʼ ἄλλοι εἴξαντες ὑπέτρεσαν, ἠύτε κίρκους], [- -- --u u-uu -uu --]
[ὠκυπέτας ἀγεληδὸν ὑποτρέσσωσι πέλειαι.], [-uu- uu-u u---u u--]
[ἐς δὲ πύλας ὁμάδῳ πέσον ἀθρόοι· αἶψα δʼ ἀυτῆς], [- u u- uu- uu -uu -u u--]
[πλῆτο πόλις στονόεντος ὑποτροπίῃ πολέμοιο.], [-u u- uu-u u-uu- uu--]
[ἠῶθεν δʼ ὀλοὴν καὶ ἀμήχανον εἰσενόησαν], [--- uu- u u-uu -uu--]
[ἀμπλακίην ἄμφω· στυγερὸν δʼ ἄχος εἷλεν ἰδόντας], [-uu- -- uu- uu -u u--]
[ἥρωας Μινύας Αἰνήιον υἷα πάροιθεν], [--- uu- --uu -u u--]
[Κύζικον ἐν κονίῃσι καὶ αἵματι πεπτηῶτα.], [-uu - uu-u u -uu ----]
[ἤματα δὲ τρία πάντα γόων, τίλλοντό τε χαίτας], [-uu - uu -u u- --u u --]
[αὐτοὶ ὁμῶς λαοί τε Δολίονες. αὐτὰρ ἔπειτα], [-u u- -- u u-uu -u u--]
[τρὶς περὶ χαλκείοις σὺν τεύχεσι δινηθέντες], [- uu --- - -uu ----]
[τύμβῳ ἐνεκτερέιξαν, ἐπειρήσαντό τʼ ἀέθλων,], [-u u-uu-u u---u u--]
[ἣ θέμις, ἂμ πεδίον λειμώνιον, ἔνθʼ ἔτι νῦν περ], [- uu - uu- --uu - uu - -]
[ἀγκέχυται τόδε σῆμα καὶ ὀψιγόνοισιν ἰδέσθαι.], [-uu- uu -u u -uu-u u--]
[οὐδὲ μὲν οὐδʼ ἄλοχος Κλείτη φθιμένοιο λέλειπτο], [-u u - uu- -- uu-u u--]
[οὗ πόσιος μετόπισθε· κακῷ δʼ ἐπὶ κύντερον ἄλλο], [- uu- uu-u u- uu -uu --]
[ἤνυσεν, ἁψαμένη βρόχον αὐχένι. τὴν δὲ καὶ αὐταὶ], [-uu -uu- uu -uu - u u --]
[νύμφαι ἀποφθιμένην ἀλσηίδες ὠδύραντο·], [-u u-uu- --uu ----]
[καί οἱ ἀπὸ βλεφάρων ὅσα δάκρυα χεῦαν ἔραζε,], [- u u- uu- uu -uu -u u--]
[πάντα τά γε κρήνην τεῦξαν θεαί, ἣν καλέουσιν], [-u u - -- -- uu - uu--]
[Κλείτην, δυστήνοιο περικλεὲς οὔνομα νύμφης.], [-- ---u u-uu -uu --]
[αἰνότατον δὴ κεῖνο Δολιονίῃσι γυναιξὶν], [-uu- - -u u-uu-u u--]
[ἀνδράσι τʼ ἐκ Διὸς ἦμαρ ἐπήλυθεν· οὐδὲ γὰρ αὐτῶν], [-uu - uu -u u-uu -u u --]
[ἔτλη τις πάσσασθαι ἐδητύος, οὐδʼ ἐπὶ δηρὸν], [-- - --u u-uu - uu --]
[ἐξ ἀχέων ἔργοιο μυληφάτου ἐμνώοντο·], [- uu- --u u-uu ----]
[ἀλλʼ αὔτως ἄφλεκτα διαζώεσκον ἔδοντες.], [- -- --u u---u u--]
[ἔνθʼ ἔτι νῦν, εὖτʼ ἄν σφιν ἐτήσια χύτλα χέωνται], [- uu - - - u u-uu -u u--]
[Κύζικον ἐνναίοντες Ἰάονες, ἔμπεδον αἰεὶ], [-uu ---u u-uu -uu --]
[πανδήμοιο μύλης πελάνους ἐπαλετρεύουσιν.], [---u u- uu- uu----]
[ἐκ δὲ τόθεν τρηχεῖαι ἀνηέρθησαν ἄελλαι], [- u u- --u u---u u--]
[ἤμαθʼ ὁμοῦ νύκτας τε δυώδεκα, τοὺς δὲ καταῦθι], [-u u- -- u u-uu - u u--]
[ναυτίλλεσθαι ἔρυκον. ἐπιπλομένῃ δʼ ἐνὶ νυκτὶ], [---u u-u u-uu- uu --]
[ὧλλοι μέν ῥα πάρος δεδμημένοι εὐνάζοντο], [-- - u u- --uu ----]
[ὕπνῳ ἀριστῆες πύματον λάχος· αὐτὰρ Ἄκαστος], [-u u--- uu- uu -u u--]
[Μόψος τʼ Ἀμπυκίδης ἀδινὰ κνώσσοντας ἔρυντο.], [-- -uu- uu- --u u--]
[ἡ δʼ ἄρʼ ὑπὲρ ξανθοῖο καρήατος Αἰσονίδαο], [- u u- --u u-uu -uu--]
[πωτᾶτʼ ἀλκυονὶς λιγυρῇ ὀπὶ θεσπίζουσα], [-- -uu- uu- uu ----]
[λῆξιν ὀρινομένων ἀνέμων· συνέηκε δὲ Μόψος], [-u u-uu- uu- uu-u u --]
[ἀκταίης ὄρνιθος ἐναίσιμον ὄσσαν ἀκούσας.], [--- --u u-uu -u u--]
[καὶ τὴν μὲν θεὸς αὖτις ἀπέτραπεν, ἷζε δʼ ὕπερθεν], [- - - uu -u u-uu -u u--]
[νηίου ἀφλάστοιο μετήορος ἀίξασα.], [-uu ---u u-uu ----]
[τὸν δʼ ὅγε κεκλιμένον μαλακοῖς ἐνὶ κώεσιν οἰῶν.], [- uu -uu- uu- uu -uu --]
[κινήσας ἀνέγειρε παρασχεδόν, ὧδέ τʼ ἔειπεν·], [--- uu-u u-uu -u u--]
[‘Αἰσονίδη, χρειώ σε τόδʼ ἱερὸν εἰσανιόντα], [-uu- -- u u -uu -uu--]
[Δινδύμου ὀκριόεντος ἐύθρονον ἱλάξασθαι], [-uu -uu-u u-uu ----]
[μητέρα συμπάντων μακάρων· λήξουσι δʼ ἄελλαι], [-uu --- uu- --u u--]
[ζαχρηεῖς· τοίην γὰρ ἐγὼ νέον ὄσσαν ἄκουσα], [--- -- u u- uu -u u--]
[ἀλκυόνος ἁλίης, ἥ τε κνώσσοντος ὕπερθεν], [-uu- uu- - - --u u--]
[σεῖο πέριξ τὰ ἕκαστα πιφαυσκομένη πεπότηται.], [-u u- u u-u u-uu- uu--]
[ἐκ γὰρ τῆς ἄνεμοί τε θάλασσά τε νειόθι τε χθὼν], [- - - uu- u u-u u -uu - -]
[πᾶσα πεπείρανται νιφόεν θ᾽ἕδος Οὐλύμποιο·], [-u u--- uu- uu ----]
[καί οἱ, ὅτʼ ἐξ ὀρέων μέγαν οὐρανὸν εἰσαναβαίνῃ,], [- u u - uu- uu -uu -uu--]
[Ζεὺς αὐτὸς Κρονίδης ὑποχάζεται. ὧς δὲ καὶ ὧλλοι], [- -- uu- uu-uu - u u --]
[ἀθάνατοι μάκαρες δεινὴν θεὸν ἀμφιέπουσιν.’], [-uu- uu- -- uu -uu--]
[ὧς φάτο· τῷ δʼ ἀσπαστὸν ἔπος γένετʼ εἰσαΐοντι.], [- uu - --u u- uu -uu--]
[ὤρνυτο δʼ ἐξ εὐνῆς κεχαρημένος· ὦρσε δʼ ἑταίρους], [-uu - -- uu-uu -u u--]
[πάντας ἐπισπέρχων, καί τέ σφισιν ἐγρομένοισιν], [-u u--- - - uu -uu--]
[Ἀμπυκίδεω Μόψοιο θεοπροπίας ἀγόρευεν.], [-uu- --u u-uu- uu--]
[αἶψα δὲ κουρότεροι μὲν ἀπὸ σταθμῶν ἐλάσαντες], [-u u -uu- u u- -- uu--]
[ἔνθεν ἐς αἰπεινὴν ἄναγον βόας οὔρεος ἄκρην.], [-u u --- uu- uu -uu --]
[οἱ δʼ ἄρα λυσάμενοι Ἱερῆς ἐκ πείσματα πέτρης], [- uu -uu- uu- - -uu --]
[ἤρεσαν ἐς λιμένα Θρηίκιον· ἂν δὲ καὶ αὐτοὶ], [-uu - uu- --uu - u u --]
[βαῖνον, παυροτέρους ἑτάρων ἐν νηὶ λιπόντες.], [-- -uu- uu- - -u u--]
[τοῖσι δὲ Μακριάδες σκοπιαὶ καὶ πᾶσα περαίη], [-u u -uu- uu- - -u u--]
[Θρηικίης ἐνὶ χερσὶν ἑαῖς προυφαίνετʼ ἰδέσθαι·], [-uu- uu -u u- --u u--]
[φαίνετο δʼ ἠερόεν στόμα Βοσπόρου ἠδὲ κολῶναι], [-uu -uu- uu -uu -u u--]
[Μυσίαι· ἐκ δʼ ἑτέρης ποταμοῦ ῥόος Αἰσήποιο], [-uu - uu- uu- uu ----]
[ἄστυ τε καὶ πεδίον Νηπήιον Ἀδρηστείης.], [-u u - uu- --uu ----]
[ἔσκε δέ τι στιβαρὸν στύπος ἀμπέλου ἔντροφον ὕλῃ,], [-u u - uu- uu -uu -uu --]
[πρόχνυ γεράνδρυον· τὸ μὲν ἔκταμον, ὄφρα πέλοιτο], [-u u-uu - - -uu -u u--]
[δαίμονος οὐρείης ἱερὸν βρέτας· ἔξεσε δʼ Ἄργος], [-uu --- uu- uu -uu --]
[εὐκόσμως, καὶ δή μιν ἐπʼ ὀκριόεντι κολωνῷ], [--- - - u u -uu-u u--]
[ἵδρυσαν φηγοῖσιν ἐπηρεφὲς ἀκροτάτῃσιν,], [--- --u u-uu -uu--]
[αἵ ῥά τε πασάων πανυπέρταται ἐρρίζωνται.], [- u u --- uu-uu ----]
[βωμὸν δʼ αὖ χέραδος παρενήνεον· ἀμφὶ δὲ φύλλοις], [-- - uu- uu-uu -u u --]
[στεψάμενοι δρυΐνοισι θυηπολίης ἐμέλοντο], [-uu- uu-u u-uu- uu--]
[μητέρα Δινδυμίην πολυπότνιαν ἀγκαλέοντες,], [-uu -uu- uu-uu -uu--]
[ἐνναέτιν Φρυγίης, Τιτίην θ᾽ἅμα Κύλληνόν τε,], [-uu- uu- uu- uu --- -]
[οἳ μοῦνοι πολέων μοιρηγέται ἠδὲ πάρεδροι], [- -- uu- --uu -u u--]
[μητέρος Ἰδαίης κεκλήαται, ὅσσοι ἔασιν], [-uu --- --uu -u u--]
[δάκτυλοι Ἰδαῖοι Κρηταιέες, οὕς ποτε νύμφη], [-uu --- --uu - uu --]
[Ἀγχιάλη Δικταῖον ἀνὰ σπέος ἀμφοτέρῃσιν], [-uu- --u u- uu -uu--]
[δραξαμένη γαίης Οἰαξίδος ἐβλάστησεν.], [-uu- -- --uu ----]
[πολλὰ δὲ τήνγε λιτῇσιν ἀποστρέψαι ἐριώλας], [-u u -u u-u u--- uu--]
[Λἰσονίδης γουνάζετʼ ἐπιλλείβων ἱεροῖσιν], [-uu- --u u--- uu--]
[αἰθομένοις· ἄμυδις δὲ νέοι Ὀρφῆος ἀνωγῇ], [-uu- uu- u u- --u u--]
[σκαίροντες βηταρμὸν ἐνόπλιον ὠρχήσαντο,], [--- --u u-uu ----]
[καὶ σάκεα ξιφέεσσιν ἐπέκτυπον, ὥς κεν ἰωὴ], [- uu- uu-u u-uu - u u--]
[δύσφημος πλάζοιτο διʼ ἠέρος, ἣν ἔτι λαοὶ], [--- --u u -uu - uu --]
[κηδείῃ βασιλῆος ἀνέστενον. ἔνθεν ἐσαιεὶ], [--- uu-u u-uu -u u--]
[ῥόμβῳ καὶ τυπάνῳ Ῥείην Φρύγες ἱλάσκονται.], [-- - uu- -- uu ----]
[ἡ δέ που εὐαγέεσσιν ἐπὶ φρένα θῆκε θυηλαῖς], [- u u -uu-u u- uu -u u--]
[ἀνταίη δαίμων· τὰ δʼ ἐοικότα σήματʼ ἔγεντο.], [--- -- u u-uu -u u--]
[δένδρεα μὲν καρπὸν χέον ἄσπετον, ἀμφὶ δὲ ποσσὶν], [-uu - -- uu -uu -u u --]
[αὐτομάτη φύε γαῖα τερείνης ἄνθεα ποίης.], [-uu- uu -u u-- -uu --]
[θῆρες δʼ εἰλυούς τε κατὰ ξυλόχους τε λιπόντες], [-- --- u u- uu- u u--]
[οὐρῇσιν σαίνοντες ἐπήλυθον. ἡ δὲ καὶ ἄλλο], [--- --u u-uu - u u --]
[θῆκε τέρας· ἐπεὶ οὔτι παροίτερον ὕδατι νᾶεν], [-u u- uu -u u-uu -uu --]
[Δίνδυμον· ἀλλά σφιν τότʼ ἀνέβραχε διψάδος αὔτως], [-uu -- - u u-uu -uu --]
[ἐκ κορυφῆς ἄλληκτον· Ἰησονίην δʼ ἐνέπουσιν], [- uu- --u u-uu- uu--]
[κεῖνο ποτὸν κρήνην περιναιέται ἄνδρες ὀπίσσω.], [-u u- -- uu-uu -u u--]
[καὶ τότε μὲν δαῖτʼ ἀμφὶ θεᾶς θέσαν οὔρεσιν Ἄρκτων,], [- uu - - -u u- uu -uu --]
[μέλποντες Ῥείην πολυπότνιαν· αὐτὰρ ἐς ἠὼ], [--- -- uu-uu -u u --]
[ληξάντων ἀνέμων νῆσον λίπον εἰρεσίῃσιν.], [--- uu- -- uu -uu--]
[ἔνθʼ ἔρις ἄνδρα ἕκαστον ἀριστήων ὀρόθυνεν,], [- uu -u u-u u--- uu--]
[ὅστις ἀπολλήξειε πανύστατος. ἀμφὶ γὰρ αἰθὴρ], [-u u---u u-uu -u u --]
[νήνεμος ἐστόρεσεν δίνας, κατὰ δʼ εὔνασε πόντον.], [-uu -uu- -- uu -uu --]
[οἱ δὲ γαληναίῃ πίσυνοι ἐλάασκον ἐπιπρὸ], [- u u--- uu- uu-u u--]
[νῆα βίῃ· τὴν δʼ οὔ κε διὲξ ἁλὸς ἀίσσουσαν], [-u u- - - u u- uu ----]
[οὐδὲ Ποσειδάωνος ἀελλόποδες κίχον ἵπποι.], [-u u---u u-uu- uu --]
[ἔμπης δʼ ἐγρομένοιο σάλου ζαχρηεσιν αὔραις,], [-- -uu-u u- --uu --]
[αἳ νέον ἐκ ποταμῶν ὑπὸ δείελον ἠερέθονται,], [- uu - uu- uu -uu -uu--]
[τειρόμενοι καὶ δὴ μετελώφεον· αὐτὰρ ὁ τούς γε], [-uu- - - uu-uu -u u - -]
[πασσυδίῃ μογέοντας ἐφέλκετο κάρτεϊ χειρῶν], [-uu- uu-u u-uu -uu --]
[Ἡρακλέης, ἐτίνασσε δʼ ἀρηρότα δούρατα νηός.], [-uu- uu-u u-uu -uu --]
[ἀλλʼ ὅτε δὴ Μυσῶν λελιημένοι ἠπείροιο], [- uu - -- uu-uu ----]
[Ῥυνδακίδας προχοὰς μέγα τʼ ἠρίον Αἰγαίωνος], [-uu- uu- uu -uu ----]
[τυτθὸν ὑπὲκ Φρυγίης παρεμέτρεον εἰσορόωντες,], [-u u- uu- ---uu -uu--]
[δὴ τότʼ ἀνοχλίζων τετρηχότος οἴδματος ὁλκοὺς], [- u u--- --uu -uu --]
[μεσσόθεν ἆξεν ἐρετμόν. ἀτὰρ τρύφος ἄλλο μὲν αὐτὸς], [-uu -u u-u u- uu -u u --]
[ἄμφω χερσὶν ἔχων πέσε δόχμιος, ἄλλο δὲ πόντος], [-- -u u- uu -uu -u u --]
[κλύζε παλιρροθίοισι φέρων. ἀνὰ δʼ ἕζετο σιγῇ], [-u u-uu-u u- uu -uu --]
[παπταίνων· χεῖρες γὰρ ἀήθεον ἠρεμέουσαι.], [--- -- u u-uu -uu--]
[ἦμος δʼ ἀγρόθεν εἶσι φυτοσκάφος ἤ τις ἀροτρεὺς], [-- -uu -u u-uu - u u--]
[ἀσπασίως εἰς αὖλιν ἑήν, δόρποιο χατίζων,], [-uu- - -u u- --u u--]
[αὐτοῦ δʼ ἐν προμολῇ τετρυμένα γούνατʼ ἔκαμψεν], [-- - uu- --uu -u u--]
[αὐσταλέος κονίῃσι, περιτριβέας δέ τε χεῖρας], [-uu- uu-u u-uu- u u --]
[εἰσορόων κακὰ πολλὰ ἑῇ ἠρήσατο γαστρί·], [-uu- uu -u u- --uu --]
[τῆμος ἄρʼ οἵ γʼ ἀφίκοντο Κιανίδος ἤθεα γαίης], [-u u - uu-u u-uu -uu --]
[ἀμφʼ Ἀργανθώνειον ὄρος προχοάς τε Κίοιο.], [- ----u u- uu- u u--]
[τοὺς μὲν ἐυξείνως Μυσοὶ φιλότητι κιόντας], [- u u--- -- uu-u u--]
[δειδέχατʼ, ἐνναέται κείνης χθονός, ἤιά τέ σφιν], [-uu -uu- -- uu -uu - -]
[μῆλά τε δευομένοις μέθυ τʼ ἄσπετον ἐγγυάλιξαν.], [-u u -uu- uu -uu -uu--]
[ἔνθα δʼ ἔπειθʼ οἱ μὲν ξύλα κάγκανα, τοὶ δὲ λεχαίην], [-u u- - - uu -uu - u u--]
[φυλλάδα λειμώνων φέρον ἄσπετον ἀμήσαντες,], [-uu --- uu -uu ----]
[στόρνυσθαι· τοὶ δʼ ἀμφὶ πυρήια δινεύεσκον·], [--- - -u u-uu ----]
[οἱ δʼ οἶνον κρητῆρσι κέρων, πονέοντο τε δαῖτα,], [- -- --u u- uu-u u --]
[Ἐκβασίῳ ῥέξαντες ὑπὸ κνέφας Ἀπόλλωνι.], [-uu- --u u- uu ----]
[αὐτὰρ ὁ δαίνυσθαι ἑτάροις οἷς εὖ ἐπιτείλας], [-u u --- uu- - - uu--]
[βῆ ῥ̓᾽ ἴμεν εἰς ὕλην υἱὸς Διός, ὥς κεν ἐρετμὸν], [- uu - -- -- uu - u u--]
[οἷ αὐτῷ φθαίη καταχείριον ἐντύνασθαι.], [- -- -- uu-uu ----]
[εὗρεν ἔπειτʼ ἐλάτην ἀλαλήμενος, οὔτε τι πολλοῖς], [-u u- uu- uu-uu -u u --]
[ἀχθομένην ὄζοις, οὐδὲ μέγα τηλεθόωσαν,], [-uu- -- -- uu -uu--]
[ἀλλʼ οἷον ταναῆς ἔρνος πέλει αἰγείροιο·], [- -- uu- -- uu ----]
[τόσση ὁμῶς μῆκός τε καὶ ἐς πάχος ἦεν ἰδέσθαι.], [-u u- -- u u - uu -u u--]
[ῥίμφα δʼ ὀιστοδόκην μὲν ἐπὶ χθονὶ θῆκε φαρέτρην], [-- -uu- u u- uu -u u--]
[αὐτοῖσιν τόξοισιν, ἔδυ δʼ ἀπὸ δέρμα λέοντος.], [--- --u u- uu -u u--]
[τὴν δʼ ὅγε χαλκοβαρεῖ ῥοπάλῳ δαπέδοιο τινάξας], [- uu -uu- uu- uu-u u--]
[νειόθεν ἀμφοτέρῃσι περὶ στύπος ἔλλαβε χερσίν,], [-uu -uu-u u- uu -uu --]
[ἠνορέῃ πίσυνος· ἐν δὲ πλατὺν ὦμον ἔρεισεν], [-uu- uu- - - uu -u u--]
[εὖ διαβάς· πεδόθεν δὲ βαθύρριζόν περ ἐοῦσαν], [- uu- uu- u u--- u u--]
[προσφὺς ἐξήειρε σὺν αὐτοῖς ἔχμασι γαίης.], [-- ---u u -- -uu --]
[ὡς δʼ ὅταν ἀπροφάτως ἱστόν νεός, εὖτε μάλιστα], [- uu -uu- -- uu -u u--]
[χειμερίη ὀλοοῖο δύσις πέλει Ὠρίωνος,], [-uu- uu-u u- uu ----]
[ὑψόθεν ἐμπλήξασα θοὴ ἀνέμοιο κατάιξ], [-uu ---u u- uu-u u--]
[αὐτοῖσι σφήνεσσιν ὑπὲκ προτόνων ἐρύσηται·], [--- --u u- uu- uu--]
[ὧς ὅγε τὴν ἤειρεν. ὁμοῦ δʼ ἀνὰ τόξα καὶ ἰοὺς], [- uu - --u u- uu -u u --]
[δέρμα θ᾽ἑλὼν ῥόπαλόν τε παλίσσυτος ὦρτο νέεσθαι.], [-u u- uu- u u-uu -u u--]
[τόφρα δʼ Ὕλας χαλκέῃ σὺν κάλπιδι νόσφιν ὁμίλου], [-u u- -- - -uu -u u--]
[δίζητο κρήνης ἱερὸν ῥόον, ὥς κέ οἱ ὕδωρ], [--- -- uu- uu - u u --]
[φθαίη ἀφυσσάμενος ποτιδόρπιον, ἄλλα τε πάντα], [-u u-uu- uu-uu -u u --]
[ὀτραλέως κατὰ κόσμον ἐπαρτίσσειεν ἰόντι.], [-uu- uu -u u---u u--]
[δὴ γάρ μιν τοίοισιν ἐν ἤθεσιν αὐτὸς ἔφερβεν,], [- - - --u u -uu -u u--]
[νηπίαχον τὰ πρῶτα δόμων ἐκ πατρὸς ἀπούρας,], [-uu- - -u u- - -u u--]
[δίου Θειοδάμαντος, ὃν ἐν Δρυόπεσσιν ἔπεφνεν], [-- -uu-u u - uu-u u--]
[νηλειῶς, βοὸς ἀμφὶ γεωμόρου ἀντιόωντα.], [--- uu -u u-uu -uu--]
[ἤτοι ὁ μὲν νειοῖο γύας τέμνεσκεν ἀρότρῳ], [-u u - --u u- --u u--]
[Θειοδάμας ἀνίῃ βεβολημένος· αὐτὰρ ὁ τόν γε], [-uu- uu- uu-uu -u u - -]
[βοῦν ἀρότην ἤνωγε παρασχέμεν οὐκ ἐθέλοντα.], [- uu- --u u-uu - uu--]
[ἵετο γὰρ πρόφασιν πολέμου Δρυόπεσσι βαλέσθαι], [-uu - uu- uu- uu-u u--]
[λευγαλέην, ἐπεὶ οὔτι δίκης ἀλέγοντες ἔναιον.], [-uu- uu -u u- uu-u u--]
[ἀλλὰ τὰ μὲν τηλοῦ κεν ἀποπλάγξειεν ἀοιδῆς.], [-u u - -- u u---u u--]
[αἶψα δʼ ὅ γε κρήνην μετεκίαθεν, ἣν καλέουσιν], [-u u - -- uu-uu - uu--]
[πηγὰς ἀγχίγυοι περιναιέται. οἱ δέ που ἄρτι], [-- -uu- uu-uu - u u --]
[νυμφάων ἵσταντο χοροί· μέλε γάρ σφισι πάσαις,], [--- --u u- uu - uu --]
[ὅσσαι κεῖσʼ ἐρατὸν νύμφαι ῥίον ἀμφενέμοντο,], [-- - uu- -- uu -uu--]
[Ἄρτεμιν ἐννυχίῃσιν ἀεὶ μέλπεσθαι ἀοιδαῖς.], [-uu -uu-u u- --u u--]
[αἱ μέν, ὅσαι σκοπιὰς ὀρέων λάχον ἢ καὶ ἐναύλους,], [- u u- uu- uu- uu - u u--]
[αἵγε μὲν ὑλήωροι ἀπόπροθεν ἐστιχόωντο,], [-u u ---u u-uu -uu--]
[ἡ δὲ νέον κρήνης ἀνεδύετο καλλινάοιο], [- u u- -- uu-uu -uu--]
[νύμφη ἐφυδατίη· τὸν δὲ σχεδὸν εἰσενόησεν], [-u u-uu- - - uu -uu--]
[κάλλεϊ καὶ γλυκερῇσιν ἐρευθόμενον χαρίτεσσιν.], [-uu - uu-u u-uu- uu--]
[πρὸς γάρ οἱ διχόμηνις ἀπʼ αἰθέρος αὐγάζουσα], [- - - uu-u u -uu ----]
[βάλλε σεληναίη. τὴν δὲ φρένας ἐπτοίησεν], [-u u--- - - uu ----]
[Κύπρις, ἀμηχανίῃ δὲ μόλις συναγείρατο θυμόν.], [-u u-uu- u u- uu-uu --]
[αὐτὰρ ὅ γʼ ὡς τὰ πρῶτα ῥόῳ ἔνι κάλπιν ἔρεισεν], [-u u - - -u u- uu -u u--]
[λέχρις ἐπιχριμφθείς, περὶ δʼ ἄσπετον ἔβραχεν ὕδωρ], [-u u--- uu -uu -uu --]
[χαλκὸν ἐς ἠχήεντα φορεύμενον, αὐτίκα δʼ ἥ γε], [-u u ---u u-uu -uu - -]
[λαιὸν μὲν καθύπερθεν ἐπʼ αὐχένος ἄνθετο πῆχυν], [-- - uu-u u -uu -uu --]
[κύσσαι ἐπιθύουσα τέρεν στόμα· δεξιτερῇ δὲ], [-u u---u u- uu -uu- -]
[ἀγκῶνʼ ἔσπασε χειρί, μέσῃ δʼ ἐνικάββαλε δίνῃ.], [-- -uu -u u- uu-uu --]
[τοῦ δʼ ἥρως ἰάχοντος ἐπέκλυεν οἶος ἑταίρων], [- -- uu-u u-uu -u u--]
[Εἰλατίδης Πολύφημος, ἰὼν προτέρωσε κελεύθου,], [-uu- uu-u u- uu-u u--]
[δέκτο γὰρ Ἡρακλῆα πελώριον, ὁππόθʼ ἵκοιτο.], [-u u ---u u-uu -u u--]
[βῆ δὲ μεταΐξας Πηγέων σχεδόν, ἠύτε τις θὴρ], [- u u--- -- uu -uu - -]
[ἄγριος, ὅν ῥά τε γῆρυς ἀπόπροθεν ἵκετο μήλων,], [-uu - u u -u u-uu -uu --]
[λιμῷ δʼ αἰθόμενος μετανίσσεται, οὐδʼ ἐπέκυρσεν], [-- -uu- uu-uu - uu--]
[ποίμνῃσιν· πρὸ γὰρ αὐτοὶ ἐνὶ σταθμοῖσι νομῆες], [--- u u -u u- --u u--]
[ἔλσαν· ὁ δὲ στενάχων βρέμει ἄσπετον, ὄφρα κάμῃσιν·], [-u u - uu- uu -uu -u u--]
[ὧς τότʼ ἄρʼ Εἰλατίδης μεγάλʼ ἔστενεν, ἀμφὶ δὲ χῶρον], [- u u -uu- uu -uu -u u --]
[φοίτα κεκληγώς· μελέη δέ οἱ ἔπλετο φωνή.], [-- --- uu- u u -uu --]
[αἶψα δʼ ἐρυσσάμενος μέγα φάσγανον ὦρτο δίεσθαι,], [-u u-uu- uu -uu -u u--]
[μήπως ἢ θήρεσσιν ἕλωρ πέλοι, ἠέ μιν ἄνδρες], [-- - --u u- uu -u u --]
[μοῦνον ἐόντʼ ἐλόχησαν, ἄγουσι δὲ ληίδʼ ἑτοίμην.], [-u u- uu-u u-u u -u u--]
[ἔνθʼ αὐτῷ ξύμβλητο κατὰ στίβον Ἡρακλῆι], [- -- --u u- uu ----]
[γυμνὸν ἐπαΐσσων παλάμῃ ξίφος· εὖ δέ μιν ἔγνω], [-u u--- uu- uu - u u --]
[σπερχόμενον μετὰ νῆα διὰ κνέφας. αὐτίκα δʼ ἄτην], [-uu- uu -u u- uu -uu --]
[ἔκφατο λευγαλέην, βεβαρημένος ἄσθματι θυμόν·], [-uu -uu- uu-uu -uu --]
[‘δαιμόνιε, στυγερόν τοι ἄχος πάμπρωτος ἐνίψω.], [-uu- uu- u u- --u u--]
[οὐ γὰρ Ὕλας κρήνηνδε κιὼν σόος αὖτις ἱκάνει.], [- u u- --u u- uu -u u--]
[ἀλλά ἑ ληιστῆρες ἐνιχρίμψαντες ἄγουσιν,], [-u u ---u u---u u--]
[ἢ θῆρες σίνονται· ἐγὼ δʼ ἰάχοντος ἄκουσα.’], [- -- --u u- uu-u u--]
[ὧς φάτο· τῷ δʼ ἀίοντι κατὰ κροτάφων ἅλις ἱδρὼς], [- uu - uu-u u- uu- uu --]
[κήκιεν, ἐν δὲ κελαινὸν ὑπὸ σπλάγχνοις ζέεν αἷμα.], [-uu - u u-u u- -- uu --]
[χωόμενος δʼ ἐλάτην χαμάδις βάλεν, ἐς δὲ κέλευθον], [-uu- uu- uu- uu - u u--]
[τὴν θέεν, ᾗ πόδες αὐτὸν ὑπέκφερον ἀίσσοντα.], [- uu - uu -u u-uu ----]
[ὡς δʼ ὅτε τίς τε μύωπι τετυμμένος ἔσσυτο ταῦρος], [- uu - u u-u u-uu -uu --]
[πίσεά τε προλιπὼν καὶ ἑλεσπίδας, οὐδὲ νομήων], [-uu - uu- u u-uu -u u--]
[οὐδʼ ἀγέλης ὄθεται, πρήσσει δʼ ὁδόν, ἄλλοτʼ ἄπαυστος,], [- uu- uu- -- uu -u u--]
[ἄλλοτε δʼ ἱστάμενος, καὶ ἀνὰ πλατὺν αὐχένʼ ἀείρων], [-uu -uu- u u- uu -u u--]
[ἵησιν μύκημα, κακῷ βεβολημένος οἴστρῳ·], [--- --u u- uu-uu --]
[ὧς ὅγε μαιμώων ὁτὲ μὲν θοὰ γούνατʼ ἔπαλλεν], [- uu --- uu - uu -u u--]
[συνεχέως, ὁτὲ δʼ αὖτε μεταλλήγων καμάτοιο], [-uu- uu -u u--- uu--]
[τῆλε διαπρύσιον μεγάλῃ βοάασκεν ἀυτῇ.], [-u u-uu- uu- uu-u u--]
[αὐτίκα δʼ ἀκροτάτας ὑπερέσχεθεν ἄκριας ἀστὴρ], [-uu -uu- uu-uu -uu --]
[ἠῷος, πνοιαὶ δὲ κατήλυθον· ὦκα δὲ Τῖφυς], [--- -- u u-uu -u u --]
[ἐσβαίνειν ὀρόθυνεν, ἐπαύρεσθαί τʼ ἀνέμοιο.], [--- uu-u u--- uu--]
[οἱ δʼ εἴσβαινον ἄφαρ λελιημένοι· ὕψι δὲ νηὸς], [- --u u- uu-uu -u u --]
[εὐναίας ἐρύσαντες ἀνεκρούσαντο κάλωας.], [--- uu-u u---u u--]
[κυρτώθη δʼ ἀνέμῳ λίνα μεσσόθι, τῆλε δʼ ἀπʼ ἀκτῆς], [--- uu- uu -uu -u u --]
[γηθόσυνοι φορέοντο παραὶ Ποσιδήιον ἄκρην.], [-uu- uu-u u- uu-uu --]
[ἦμος δʼ οὐρανόθεν χαροπὴ ὑπολάμπεται ἠὼς], [-- -uu- uu- uu-uu --]
[ἐκ περάτης ἀνιοῦσα, διαγλαύσσουσι δʼ ἀταρποί,], [- uu- uu-u u---u u--]
[καὶ πεδία δροσόεντα φαεινῇ λάμπεται αἴγλῃ,], [- uu- uu-u u-- -uu --]
[τῆμος τούσ γʼ ἐνόησαν ἀιδρείῃσι λιπόντες.], [-- - uu-u u---u u--]
[ἐν δέ σφιν κρατερὸν νεῖκος πέσεν, ἐν δὲ κολῳὸς], [- - - uu- -- uu - u u--]
[ἄσπετος, εἰ τὸν ἄριστον ἀποπρολιπόντες ἔβησαν], [-uu - u u-u u-uu-u u--]
[σφωιτέρων ἑτάρων. ὁ δʼ ἀμηχανίῃσιν ἀτυχθεὶς], [-uu- uu- u u-uu-u u--]
[οὔτε τι τοῖον ἔπος μετεφώνεεν, οὔτε τι τοῖον], [-u u -u u- uu-uu -u u --]
[Αἰσονίδης· ἀλλʼ ἧστο βαρείῃ νειόθεν ἄτῃ], [-uu- - -u u-- -uu --]
[θυμὸν ἔδων· Τελαμῶνα δʼ ἕλεν χόλος, ὧδέ τʼ ἔειπεν·], [-u u- uu-u u- uu -u u--]
[‘ἧσʼ αὔτως εὔκηλος, ἐπεί νύ τοι ἄρμενον ἦεν], [- -- --u u- u u -uu --]
[Ἡρακλῆα λιπεῖν· σέο δʼ ἔκτοθι μῆτις ὄρωρεν,], [---u u- uu -uu -u u--]
[ὄφρα τὸ κείνου κῦδος ἀνʼ Ἑλλάδα μή σε καλύψῃ,], [-u u -- -u u -uu - u u--]
[αἴ κε θεοὶ δώωσιν ὑπότροπον οἴκαδε νόστον.], [- u u- --u u-uu -uu --]
[ἀλλὰ τί μύθων ἦδος; ἐπεὶ καὶ νόσφιν ἑταίρων], [-u u -- -u u- - -u u--]
[εἶμι τεῶν, οἳ τόνγε δόλον συνετεκτήναντο.’], [-u u- - -u u- uu----]
[ἦ, καὶ ἐς Ἁγνιάδην Τῖφυν θόρε· τὼ δέ οἱ ὄσσε], [- u u -uu- -- uu - u u --]
[ὄστλιγγες μαλεροῖο πυρὸς ὣς ἰνδάλλοντο.], [--- uu-u u- - ----]
[καί νύ κεν ἂψ ὀπίσω Μυσῶν ἐπὶ γαῖαν ἵκοντο], [- u u - uu- -- uu -u u--]
[λαῖτμα βιησάμενοι ἀνέμου τʼ ἄλληκτον ἰωήν,], [-u u-uu- uu- --u u--]
[εἰ μὴ Θρηικίοιο δύω υἷες Βορέαο], [- - -uu-u u- -- uu--]
[Αἰακίδην χαλεποῖσιν ἐρητύεσκον ἔπεσσιν,], [-uu- uu-u u---u u--]
[σχέτλιοι· ἦ τέ σφιν στυγερὴ τίσις ἔπλετʼ ὀπίσσω], [-uu - - - uu- uu -u u--]
[χερσὶν ὑφʼ Ἡρακλῆος, ὅ μιν δίζεσθαι ἔρυκον.], [-u u ---u u - --u u--]
[ἄθλων γὰρ Πελίαο δεδουπότος ἂψ ἀνιόντας], [-- - uu-u u-uu - uu--]
[τήνῳ ἐν ἀμφιρύτῃ πέφνεν, καὶ ἀμήσατο γαῖαν], [-u u -uu- -- u u-uu --]
[ἀμφʼ αὐτοῖς, στήλας τε δύω καθύπερθεν ἔτευξεν,], [- -- -- u u- uu-u u--]
[ὧν ἑτέρη, θάμβος περιώσιον ἀνδράσι λεύσσειν,], [- uu- -- uu-uu -uu --]
[κίνυται ἠχήεντος ὑπὸ πνοιῇ βορέαο.], [-uu ---u u- -- uu--]
[καὶ τὰ μὲν ὧς ἤμελλε μετὰ χρόνον ἐκτελέεσθαι.], [- u u - --u u- uu -uu--]
[τοῖσιν δὲ Γλαῦκος βρυχίης ἁλὸς ἐξεφαάνθη,], [-- - -- uu- uu -uu--]
[Νηρῆος θείοιο πολυφράδμων ὑποφήτης·], [--- --u u--- uu--]
[ὕψι δὲ λαχνῆέν τε κάρη καὶ στήθεʼ ἀείρας], [-u u --- u u- - -u u--]
[νειόθεν ἐκ λαγόνων στιβαρῇ ἐπορέξατο χειρὶ], [-uu - uu- uu- uu-uu --]
[νηίου ὁλκαίοιο, καὶ ἴαχεν ἐσσυμένοισιν·], [-uu ---u u -uu -uu--]
[‘τίπτε παρὲκ μεγάλοιο Διὸς μενεαίνετε βουλὴν], [-u u- uu-u u- uu-uu --]
[Αἰήτεω πτολίεθρον ἄγειν θρασὺν Ἡρακλῆα;], [--- uu-u u- uu ----]
[Ἄργεΐ οἱ μοῖρʼ ἐστὶν ἀτασθάλῳ Εὐρυσθῆι], [-uu - - -u u-uu ----]
[ἐκπλῆσαι μογέοντα δυώδεκα πάντας ἀέθλους,], [--- uu-u u-uu -u u--]
[ναίειν δʼ ἀθανάτοισι συνέστιον, εἴ κʼ ἔτι παύρους], [-- -uu-u u-uu - uu --]
[ἐξανύσῃ· τῶ μή τι ποθὴ κείνοιο πελέσθω.], [-uu- - - u u- --u u--]
[αὔτως δʼ αὖ Πολύφημον ἐπὶ προχοῇσι Κίοιο], [-- - uu-u u- uu-u u--]
[πέπρωται Μυσοῖσι περικλεὲς ἄστυ καμόντα], [--- --u u-uu -u u--]
[μοῖραν ἀναπλήσειν Χαλύβων ἐν ἀπείρονι γαίῃ.], [-u u--- uu- u u-uu --]
[αὐτὰρ Ὕλαν φιλότητι θεὰ ποιήσατο νύμφη], [-u u- uu-u u- --uu --]
[ὃν πόσιν, οἷό περ οὕνεκʼ ἀποπλαγχθέντες ἔλειφθεν.’], [- uu -u u -u u---u u--]
[ἦ, καὶ κῦμʼ ἀλίαστον ἐφέσσατο νειόθι δύψας·], [- - - uu-u u-uu -uu --]
[ἀμφὶ δέ οἱ δίνῃσι κυκώμενον ἄφρεεν ὕδωρ], [-u u - --u u-uu -uu --]
[πορφύρεον, κοίλην δὲ διὲξ ἁλὸς ἔκλυσε νῆα.], [-uu- -- u u- uu -uu --]
[γήθησαν δʼ ἥρωες· ὁ δʼ ἐσσυμένως ἐβεβήκει], [--- --u u -uu- uu--]
[Αἰακίδης Τελαμὼν ἐς Ἰήσονα, χεῖρα δὲ χειρὶ], [-uu- uu- u u-uu -u u --]
[ἄκρην ἀμφιβαλὼν προσπτύξατο, φώνησέν τε·], [-- -uu- --uu --- -]
[‘Αἰσονίδη, μή μοί τι χολώσεαι, ἀφραδίῃσιν], [-uu- - - u u-uu -uu--]
[εἴ τί περ ἀασάμην· πέρι γάρ μ᾽ἄχος εἷλεν ἐνισπεῖν], [- u u -uu- uu - uu -u u--]
[μῦθον ὑπερφίαλόν τε καὶ ἄσχετον, ἀλλʼ ἀνέμοισιν], [-u u-uu- u u -uu - uu--]
[δώομεν ἀμπλακίην, ὡς καὶ πάρος εὐμενέοντες.’], [-uu -uu- - - uu -uu--]
[τὸν δʼ αὖτʼ Αἴσονος υἱὸς ἐπιφραδέως προσέειπεν·], [- - -uu -u u-uu- uu--]
[‘ὦ πέπον, ἦ μάλα δή με κακῷ ἐκυδάσσαο μύθῳ,], [- uu - uu - u u- uu-uu --]
[φὰς ἐνὶ τοῖσιν ἅπασιν ἐνηέος ἀνδρὸς ἀλείτην], [- uu -u u-u u-uu -u u--]
[ἔμμεναι. ἀλλʼ οὐ θήν τοι ἀδευκέα μῆνιν ἀέξω,], [-uu - - - u u-uu -u u--]
[πρίν περ ἀνιηθείς· ἐπεὶ οὐ περὶ πώεσι μήλων,], [- u u--- uu - uu -uu --]
[οὐδὲ περὶ κτεάτεσσι χαλεψάμενος μενέηνας,], [-u u- uu-u u-uu- uu--]
[ἀλλʼ ἑτάρου περὶ φωτός. ἔολπα δέ τοι σὲ καὶ ἄλλῳ], [- uu- uu -u u-u u - u u --]
[ἀμφʼ ἐμεῦ, εἰ τοιόνδε πέλοι ποτέ, δηρίσασθαι.’], [- uu - --u u- uu ----]
[ἦ ῥα, καὶ ἀρθμηθέντες, ὅπῃ πάρος, ἑδριόωντο.], [- u u ---u u- uu -uu--]
[τὼ δὲ Διὸς βουλῇσιν, ὁ μὲν Μυσοῖσι βαλέσθαι], [- u u- --u u - --u u--]
[μέλλεν ἐπώνυμον ἄστυ πολισσάμενος ποταμοῖο], [-u u-uu -u u-uu- uu--]
[Εἰλατίδης Πολύφημος· ὁ δʼ Εὐρυσθῆος ἀέθλους], [-uu- uu-u u ---u u--]
[αὖτις ἰὼν πονέεσθαι. ἐπηπείλησε δὲ γαῖαν], [-u u- uu-u u---u u --]
[Μυσίδʼ ἀναστήσειν αὐτοσχεδόν, ὁππότε μή οἱ], [-u u--- --uu -uu - -]
[ἢ ζωοῦ εὕροιεν Ὕλα μόρον, ἠὲ θανόντος.], [- -- --u u- uu -u u--]
[τοῖο δὲ ῥύσιʼ ὄπασσαν ἀποκρίναντες ἀρίστους], [-u u -u u-u u---u u--]
[υἱέας ἐκ δήμοιο, καὶ ὅρκια ποιήσαντο,], [-uu - --u u -uu ----]
[μήποτε μαστεύοντες ἀπολλήξειν καμάτοιο.], [-uu ---u u--- uu--]
[τούνεκεν εἰσέτι νῦν περ Ὕλαν ἐρέουσι Κιανοί,], [-uu -uu - u u- uu-u u--]
[κοῦρον Θειοδάμαντος, ἐυκτιμένης τε μέλονται], [-- -uu-u u-uu- u u--]
[Τρηχῖνος. δὴ γάρ ῥα κατʼ αὐτόθι νάσσατο παῖδας,], [--- - - u u -uu -uu --]
[οὕς οἱ ῥύσια κεῖθεν ἐπιπροέηκαν ἄγεσθαι.], [- - -uu -u u-uu-u u--]
[Νηῦν δὲ πανημερίην ἄνεμος φέρε νυκτί τε πάσῃ], [- u u-uu- uu- uu -u u --]
[λάβρος ἐπιπνείων· ἀτὰρ οὐδʼ ἐπὶ τυτθὸν ἄητο], [-u u--- uu - uu -u u--]
[ἠοῦς τελλομένης, οἱ δὲ χθονὸς εἰσανέχουσαν], [-- -uu- - - uu -uu--]
[ἀκτὴν ἐκ κόλποιο μάλʼ εὐρεῖαν ἐσιδέσθαι], [-- - --u u --- uu--]
[φρασσαμενοι, κώπῃσιν ἅμʼ ἠελίῳ ἐπέκελσαν.], [-uu- --u u -uu- uu--]

[Αἴλινά μοι στοναχεῖτε νάπαι καὶ Δώριον ὕδωρ,], [-uu - uu-u u- - -uu --]
[καὶ ποταμοὶ κλαίοιτε τὸν ἱμερόεντα Βίωνα.], [- uu- --u u -uu-u u--]
[νῦν φυτά μοι μύρεσθε, καὶ ἄλσεα νῦν γοάοισθε,], [- uu - --u u -uu - uu--]
[ἄνθεα νῦν στυμνοῖσιν ἀποπνείοιτε κορύμβοις,], [-uu - --u u---u u--]
[νῦν ῥόδα φοινίσσεσθε τὰ πένθιμα, νῦν ἀνεμῶναι,], [- uu ---u u -uu - uu--]
[νῦν ὑάκινθε λάλει τὰ σὰ γράμματα καὶ πλέον αἰαῖ], [- uu-u u- u u -uu - uu --]
[βάμβανε τοῖς πετάλοισι· καλὸς τέθνακε μελικτάς.], [-uu - uu-u u- --u u--]
[ἄρχετε Σικελικαὶ τῶ πένθεος ἄρχετε Μοῖσαι.], [-uu -uu- - -uu -uu --]
[ἀδόνες αἱ πυκινοῖσιν ὀδυρόμεναι ποτὶ φύλλοις,], [-uu - uu-u u-uu- uu --]
[νάμασι τοῖς Σικελοῖς ἀγγείλατε τᾶς Ἀρεθοίσας,], [-uu - uu- --uu - uu--]
[ὅττι Βίων τέθνακεν ὁ βουκόλος, ὅττι σὺν αὐτῷ], [-u u- --u u -uu -u u --]
[καὶ τὸ μέλος τέθνακε καὶ ὤλετο Δωρὶς ἀοιδά.], [- u u- --u u -uu -u u--]
[ἄρχετε Σικελικαὶ τῶ πένθεος ἄρχετε Μοῖσαι.], [-uu -uu- - -uu -uu --]
[Στρυμόνιοι μύρεσθε παῤ ὕδασιν αἴλινα κύκνοι,], [-uu- --u u -uu -uu --]
[καὶ γοεροῖς στομάτεσσι μελίσδετε πένθιμον ᾠδάν,], [- uu- uu-u u-uu -uu --]
[οἵαν ὑμετέροις ποτὶ χείλεσι γῆρας ἀείδει,], [-u u--- uu -uu -u u--]
[εἴπατε δ᾽αὖ κούραις Οἰαγρίσιν, εἴπατε πάσαις], [-uu - -- --uu -uu --]
[Βιστονίαις Νύμφαισιν "ἀπώλετο Δώριος Ὀρφεύς."], [-uu- --u u-uu -uu --]
[ἄρχετε Σικελικαὶ τῶ πένθεος ἄρχετε Μοῖσαι.], [-uu -uu- - -uu -uu --]
[κεῖνος ὁ ταῖς ἀγέλαισιν ἐράσμιος οὐκέτι μέλπει,], [-u u - uu-u u-uu -uu --]
[οὐκέτ᾽ ἐρημαίαισιν ὑπὸ δρυσὶν ἥμενος ᾄδει,], [-u u---u u- uu -uu --]
[ἀλλὰ παρὰ Πλουτῆϊ μέλος Ληθαῖον ἀείδει.], [-u u- --u u- --u u--]
[ὤρεα δ᾽ἐστὶν ἄφωνα, καὶ αἱ βόες αἱ ποτὶ ταύροις], [-uu -u u-u u - uu - uu --]
[πλαζόμεναι γοάοντι καὶ οὐκ ἐθέλοντι νέμεσθαι.], [-uu- uu-u u - uu-u u--]
[ἄρχετε Σικελικαὶ τῶ πένθεος ἄρχετε Μοῖσαι.], [-uu -uu- - -uu -uu --]
[σεῖο Βίων ἔκλαυσε ταχὺν μόρον αὐτὸς Ἀπόλλων,], [-u u- --u u- uu -u u--]
[καὶ Σάτυροι μύροντο μελάγχλαινοί τε Πρίηποι·], [- uu- --u u--- u u--]
[καὶ Πᾶνες στοναχεῦντο τὸ σὸν μέλος, αἵ τε καθ᾽ ὕλαν], [- -- uu-u u - uu - u u --]
[Κρανίδες ὠδύραντο, καὶ ὕδατα δάκρυα γέντο.], [-uu ---u u -uu -uu --]
[Ἀχὼ δ᾽ἐν πέτραισιν ὀδύρεται, ὅττι σιωπῇ], [-- - --u u-uu -u u--]
[κοὐκέτι μιμεῖται τὰ σὰ χείλεα. σῷ δ᾽ἐπ᾽ ὀλέθρῳ], [-uu --- u u -uu - u u--]
[δένδρεα καρπὸν ἔριψε, τὰ δ᾽ἄνθεα πάντ᾽ ἐμαράνθη.], [-uu -u u-u u -uu - uu--]
[μάλων οὐκ ἔρρευσε καλὸν γλάγος, οὐ μέλι σίμβλων,], [-- - --u u- uu - uu --]
[κάτθανε δ᾽ἐν κηρῷ λυπεύμενον· οὐκέτι γὰρ δεῖ], [-uu - -- --uu -uu - -]
[τῶ μέλιτος τῶ σῶ τεθνακότος αὐτὸ τρυγᾶσθαι.], [- uu- - - --uu -u u--]
[ἄρχετε Σικελικαὶ τῶ πένθεος ἄρχετε Μοῖσαι.], [-uu -uu- - -uu -uu --]
[οὐ τόσον εἰναλίαισι παῤ ᾀόσι μύρατο Σειρήν,], [- uu -uu-u u -uu -uu --]
[οὐδὲ τόσον ποκ᾽ ἄεισεν ἐνὶ σκοπέλοισιν Ἀηδών,], [-u u- u u-u u- uu-u u--]
[οὐδὲ τόσον θρήνησεν ἀν᾽ ὤρεα μακρὰ Χελιδών,], [-u u- --u u -uu -u u--]
[Ἀλκυόνος δ᾽οὐ τόσσον ἐπ᾽ ἄλγεσιν ἴαχε Κῆϋξ,], [-uu- - -u u -uu -uu --]
[οὐδὲ τόσον γλαυκοῖς ἐνὶ κύμασι κηρύλος ᾆδεν,], [-u u- -- uu -uu -uu --]
[οὐ τόσον ἀῴοισιν ἐν ἄγκεσι παῖδα τὸν Ἀοῦς], [- uu ---u u -uu -u u --]
[ἱπτάμενος περὶ σᾶμα κινύρατο Μέμνονος ὄρνις,], [-uu- uu -u u-uu -uu --]
[ὅσσον ἀποφθιμένοιο κατωδύραντο Βίωνος.], [-u u-uu-u u---u u--]
[ἄρχετε Σικελικαὶ τῶ πένθεος ἄρχετε Μοῖσαι.], [-uu -uu- - -uu -uu --]
[ἀδονίδες πᾶσαί τε χελιδόνες, ἅς ποκ᾽ ἔτερπεν,], [-uu- -- u u-uu - u u--]
[ἃς λαλέειν ἐδίδασκε, καθεζόμεναι ποτὶ πρέμνοις], [- uu- uu-u u-uu- uu --]
[ἀντίον ἀλλάλαισιν ἐκώκυον· αἳ δ᾽ὑπεφώνευν], [-uu ---u u-uu - uu--]
["ὄρνιθες λυπεῖσθ᾽ αἱ πενθάδες· ἀλλὰ καὶ ἡμεῖς."], [--- -- - -uu -u u --]
[ἄρχετε Σικελικαὶ τῶ πένθεος ἄρχετε Μοῖσαι.], [-uu -uu- - -uu -uu --]
[τίς ποτε σᾷ σύριγγι μελίξεται ὦ τριπόθητε;], [- uu - --u u-uu - uu--]
[τίς δ᾽ἐπὶ σοῖς καλάμοις θήσει στόμα; τίς θρασὺς οὕτως;], [- uu - uu- -- uu - uu --]
[εἰσέτι γὰρ πνείει τὰ σὰ χείλεα καὶ τὸ σὸν ἆσθμα,], [-uu - -- u u -uu - u u --]
[ἀχὰ δ᾽ἐν δονάκεσσι τεᾶς ἔτι βόσκετ᾽ ἀοιδᾶς.], [-- - uu-u u- uu -u u--]
[Πανὶ φέρω τὸ μέλισμα; τάχ᾽ ἂν καὶ κεῖνος ἐρεῖσαι], [-u u- u u-u u - - -u u--]
[τὸ στόμα δειμαίνοι, μὴ δεύτερα σεῖο φέρηται.], [- uu --- - -uu -u u--]
[ἄρχετε Σικελικαὶ τῶ πένθεος ἄρχετε Μοῖσαι.], [-uu -uu- - -uu -uu --]
[κλαίει καὶ Γαλάτεια τὸ σὸν μέλος, ἅν ποκ᾽ ἔτερπες], [-- - uu-u u - uu - u u--]
[ἑζομέναν μετὰ σεῖο παῤ ἀϊόνεσσι θαλάσσας.], [-uu- uu -u u -uu-u u--]
[οὐ γὰρ ἴσον Κύκλωπι μελίσδεο· τὸν μὲν ἔφευγεν], [- u u- --u u-uu - u u--]
[ἁ καλὰ Γαλάτεια, σὲ δ᾽ἅδιον ἔβλεπεν ἅλμας.], [- uu ---u u -uu -uu --]
[καὶ νῦν λασαμένα τῶ κύματος ἐν ψαμάθοισιν], [- - -uu- - -uu - uu--]
[ἕζετ᾽ ἐρημαίαισι, βόας δ᾽ἔτι σεῖο νομεύει.], [-u u---u u- uu -u u--]
[ἄρχετε Σικελικαὶ τῶ πένθεος ἄρχετε Μοῖσαι.], [-uu -uu- - -uu -uu --]
[πάντα τοι ὦ βούτα συγκάτθανε δῶρα τὰ Μοισᾶν,], [-u u - -- --uu -u u --]
[παρθενικᾶν ἐρόεντα φιλήματα, χείλεα παίδων,], [-uu- uu-u u-uu -uu --]
[καὶ στυμνοὶ περὶ σῶμα τεὸν κλαίουσιν Ἔρωτες.], [- -- uu -u u- --u u--]
[χἀ Κύπρις ποθέει σε πολὺ πλέον ἢ τὸ φίλημα,], [- -- uu- u u- uu - u u--]
[τὸ πρώαν τὸν Ἄδωνιν ἀποθνᾴσκοντα φίλησεν.], [- -- u u-u u---u u--]
[τοῦτό τοι ὦ ποταμῶν λιγυρώτατε δεύτερον ἄλγος,], [-u u - uu- uu-uu -uu --]
[τοῦτο, Μέλη, νέον ἄλγος. ἀπώλετο πρᾶν τοι Ὅμηρος,], [-u u- uu -u u-uu - u u--]
[τῆνο τὸ Καλλιόπας γλυκερὸν στόμα, καί σε λέγοντι], [-u u -uu- uu- uu - u u--]
[μύρασθαι καλὸν υἷα πολυκλαύτοισι ῥεέθροις,], [--- uu -u u---u u--]
[πᾶσαν δ᾽ἔπλησας φωνᾶς ἅλα· νῦν πάλιν ἄλλον], [-- --- -- uu - uu --]
[υἱέα δακρύεις, καινῷ δ᾽ἐπὶ πένθεϊ τάκῃ.], [-uu --- -- uu -uu --]
[ἀμφότεροι παγαῖς πεφιλημένοι, ὃς μὲν ἔπινε], [-uu- -- uu-uu - u u--]
[Παγασίδος κράνας, ὃ δ᾽ἔχεν πόμα τᾶς Ἀρεθοίσας.], [-uu- uu - -- uu - uu--]
[χὢ μὲν Τυνδαρέοιο καλὰν ἄεισε θύγατρα], [- - -uu-u u- --u u--]
[καὶ Θέτιδος μέγαν υἷα καὶ Ἀτρείδαν Μενέλαον·], [- uu- uu -u u --- uu--]
[τῆνος δ᾽οὐ πολέμους, οὐ δάκρυα, Πᾶνα δ᾽ἔμελπε,], [-- - uu- - -uu -u u--]
[καὶ βούτας ἐλίγαινε καὶ ἀείδων ἐνόμευε,], [- -- uu-u u --- uu--]
[καὶ σύριγγας ἔτευχε καὶ ἁδέα πόρτιν ἄμελγε,], [- --u u-u u -uu -u u--]
[καὶ παίδων ἐδίδασκε φιλήματα, καὶ τὸν Ἔρωτα], [- -- uu-u u-uu - u u--]
[ἔτρεφεν ἐν κόλποισι καὶ ἤρεθε τὰν Ἀφροδίταν.], [-uu - --u u -uu - uu--]
[ἄρχετε Σικελικαὶ τῶ πένθεος ἄρχετε Μοῖσαι.], [-uu -uu- - -uu -uu --]
[πᾶσα Βίων θρηνεῖ σε κλυτὰ πόλις, ἄστεα πάντα.], [-u u- -- u u- uu -uu --]
[Ἄσκρα μὲν γοάει σε πολὺ πλέον Ἡσιόδοιο·], [-- - uu- u u- uu -uu--]
[Πίνδαρον οὐ ποθέοντι τόσον Βοιωτίδες ὗλαι·], [-uu - uu-u u- --uu --]
[οὐ τόσον Ἀλκαίῳ περιμύρατο Λέσβος ἐραννά·], [- uu --- uu-uu -u u--]
[οὐδὲ τόσον ὃν ἀοιδὸν ὀδύρατο Τήϊον ἄστυ·], [-u u- u u-u u-uu -uu --]
[σὲ πλέον Ἀρχιλόχοιο ποθεῖ Πάρος· ἀντὶ δὲ Σαπφῶς], [- uu -uu-u u- uu -u u --]
[εἰσέτι σεῦ τὸ μέλισμα κινύρεται ἁ Μιτυλάνα.], [-uu - u u-u u-uu - uu--]
[εἶ δὲ Συρακοσίοισι Θεόκριτος· αὐτὰρ ἐγώ τοι], [- u u-uu-u u-uu -u u- -]
[Αὐσονικᾶς ὀδύνας μέλπω μέλος, οὐ ξένος ᾠδᾶς], [-uu- uu- -- uu - uu --]
[βουκολικᾶς, ἀλλ᾽ ἅντε διδάξαο σεῖο μαθητὰς], [-uu- - -u u-uu -u u--]
[κλαρονόμος Μοίσας τᾶς Δωρίδος, ᾇ με γεραίρων], [-uu- -- - -uu - u u--]
[ἄλλοις μὲν τεὸν ὄλβον, ἐμοὶ δ᾽ἀπέλειπες ἀοιδάν.], [-- - uu -u u- uu-u u--]
[ἄρχετε Σικελικαὶ τῶ πένθεος ἄρχετε Μοῖσαι.], [-uu -uu- - -uu -uu --]
[αἰαῖ ταὶ μαλάχαι μέν, ἐπὰν κατὰ κᾶπον ὄλωνται,], [-- - uu- u u- uu -u u--]
[ἠδὲ τὰ χλωρὰ σέλινα τό τ᾽εὐθαλὲς οὖλον ἄνηθον,], [-u u -u u-u u -uu -u u--]
[ὕστερον αὖ ζώοντι καὶ εἰς ἔτος ἄλλο φύοντι·], [-uu - --u u - uu -u u--]
[ἄμμες δ᾽οἱ μεγάλοι καὶ καρτεροί, οἱ σοφοὶ ἄνδρες,], [-- - uu- - -uu - uu --]
[ὁππότε πρᾶτα θάνωμες, ἀνάκοοι ἐν χθονὶ κοίλᾳ], [-uu -u u-u u-uu - uu --]
[εὕδομες εὖ μάλα μακρὸν ἀτέρμονα νήγρετον ὕπνον.], [-uu - uu -u u-uu -uu --]
[καὶ σὺ μὲν ὦν σιγᾷ πεπυκασμένος ἔσσεαι ἐν γᾷ,], [- u u - -- uu-uu -uu - -]
[ταῖς Νύμφαισι δ᾽ἔδοξεν ἀεὶ τὸν βάτραχον ᾄδειν.], [- --u u-u u- - -uu --]
[ταῖς δ᾽ἐγὼ οὐ φθονέοιμι· τὸ γὰρ μέλος οὐ καλὸν ᾄδει.], [- uu - uu-u u - uu - uu --]
[ἄρχετε Σικελικαὶ τῶ πένθεος ἄρχετε Μοῖσαι.], [-uu -uu- - -uu -uu --]
[φάρμακον ἦλθε, Βίων, ποτὶ σὸν στόμα, φάρμακον ἦδες·], [-uu -u u- uu - uu -uu --]
[τοιούτοις χείλεσσι ποτέδραμε κοὐκ ἐγλυκάνθη;], [--- --u u-uu - uu--]
[τίς δὲ βροτὸς τοσσοῦτον ἀνάμερος ὡς κεράσαι τοι], [- u u- --u u-uu - uu- -]
[ἢ δοῦναι καλέοντι τὸ φάρμακον;—ἔκψυγεν ᾠδά.], [- -- uu-u u -uu-uu --]
[ἄρχετε Σικελικαὶ τῶ πένθεος ἄρχετε Μοῖσαι.], [-uu -uu- - -uu -uu --]
[ἀλλὰ Δίκα κίχε πάντας. ἐγὼ δ᾽ἐπὶ πένθεϊ τῷδε], [-u u- uu -u u- uu -uu --]
[δακρυχέων τεὸν οἶτον ὀδύρομαι. εἰ δυνάμαν δέ,], [-uu- uu -u u-uu - uu- -]
[ὡς Ὀρφεὺς καταβὰς ποτὶ Τάρταρον, ὥς ποκ᾽ Ὀδυσσεύς,], [- -- uu- uu -uu - u u--]
[ὡς πάρος Ἀλκείδας, κἠγὼ τάχ᾽ ἂν ἐς δόμον ἦνθον], [- uu --- -- u u - uu --]
[Πλουτέος, ὥς κεν ἴδοιμι, καὶ εἰ Πλουτῆι μελίσδεις,], [-uu - u u-u u - --u u--]
[ὡς ἂν ἀκουσαίμαν, τί μελίσδεαι. ἀλλ᾽ ἄγε Κώρᾳ], [- u u--- u u-uu - uu --]
[Σικελικόν τι λίγαινε και ἁδύ τι βουκολιάζευ.], [-uu- u u-u u -u u -uu--]
[καὶ κείνα Σικελά, καὶ ἐν Αἰτναίαισιν ἔπαιζεν], [- -- uu- u u ---u u--]
[ᾀόσι, καὶ μέλος οἶδε τὸ Δώριον· οὐκ ἀγέραστος], [-uu - uu -u u -uu - uu--]
[ἐσσεῖθ᾽ ἁ μολπά. χὠς Ὀρφέϊ πρόσθεν ἔδωκεν], [-- - -- - -uu -u u--]
[ἁδέα φορμίζοντι παλίσσυτον Εὐρυδίκειαν,], [-uu ---u u-uu -uu--]
[καὶ σὲ Βίων πέμψει τοῖς ὤρεσιν. εἰ δέ τι κἠγὼν], [- u u- -- - -uu - u u --]
[συρίσδων δυνάμαν, παρὰ Πλουτέϊ κ᾽αὐτὸς ἄειδον.], [--- uu- uu -uu -u u--]
[Ἁ Κύπρις τὸν Ἔρωτα τὸν υἱέα μακρὸν ἐβώστρει·], [- -- u u-u u -uu -u u--]
["ὅστις ἐνὶ τριόδοισι πλανώμενον εἶδεν Ἔρωτα,], [-u u- uu-u u-uu -u u--]
[δραπετίδας ἐμός ἐστιν· ὁ μανύσας γέρας ἑξεῖ·], [-uu- uu -u u --- uu --]
[μισθός τοι τὸ φίλημα τὸ Κύπριδος· ἢν δ᾽ἀγάγῃ νιν,], [-- - u u-u u -uu - uu- -]
[οὐ γυμνὸν τὸ φίλημα, τὺ δ᾽ὦ ξένε καὶ πλέον ἑξεῖς.], [- -- u u-u u - uu - uu --]
[ἔστι δ᾽ὁ παῖς περίσαμος· ἐν εἴκοσι παισὶ μάθοις νιν.], [-u u - uu-u u -uu -u u- -]
[χρῶτα μὲν οὐ λεύκος, πυρὶ δ᾽εἴκελος· ὄμματα δ᾽αὐτῷ], [-u u - -- uu -uu -uu --]
[δριμύλα καὶ φλογόεντα· κακαὶ φρένες, ἁδὺ λάλημα·], [-uu - uu-u u- uu -u u--]
[οὐ γὰρ ἴσον νοέει καὶ φθέγγεται· ὡς μέλι φωνά,], [- u u- uu- - -uu - uu --]
[ὡς δὲ χολὰ νόος ἐστὶν· ἀνάμερος, ἠπεροπευτάς,], [- u u- uu -u u-uu -uu--]
[οὐδὲν ἀλαθεύων, δόλιον βρέφος, ἄγρια παίσδων.], [-u u--- uu- uu -uu --]
[εὐπλόκαμον τὸ κάρανον, ἔχει δ᾽ἰταμὸν τὸ μέτωπον.], [-uu- u u-u u- uu- u u--]
[μικκύλα μὲν τήνῳ τὰ χερύδρια, μακρὰ δὲ βάλλει,], [-uu - -- u u-uu -u u --]
[βάλλει κεἰς Ἀχέροντα καὶ εἰς Ἀΐδα βασίλεια.], [-- - uu-u u - uu- uu--]
[γυμνὸς ὅλος τό γε σῶμα, νόος δέ οἱ εὖ πεπύκασται.], [-u u- u u -u u- u u - uu--]
[καὶ πτερόεις ὡς ὄρνις ἐφίπταται ἄλλον ἐπ᾽ ἄλλῳ,], [- uu- - -u u-uu -u u --]
[ἀνέρας ἠδὲ γυναῖκας, ἐπὶ σπλάγχνοις δὲ κάθηται.], [-uu -u u-u u- -- u u--]
[τόξον ἔχει μάλα βαιόν, ὑπὲρ τόξω δὲ βέλεμνον,], [-u u- uu -u u- -- u u--]
[τυτθὸν μὲν τὸ βέλεμνον, ἐς αἰθέρα δ᾽ἄχρι φορεῖται.], [-- - u u-u u -uu -u u--]
[καὶ χρύσεον περὶ νῶτα φαρέτριον, ἔνδοθι δ᾽ἐντὶ], [- uu- uu -u u-uu -uu --]
[τοὶ πικροὶ κάλαμοι, τοῖς πολλάκι κἀμὲ τιτρώσκει.], [- -- uu- - -uu -u u--]
[πάντα μὲν ἄγρια ταῦτα· πολὺ πλέον ἁ δαῒς αὐτῷ·], [-u u -uu -u u- uu - uu --]
[βαιὰ λαμπὰς ἐοῖσα τὸν ἅλιον αὐτὸν ἀναίθει.], [-- -u u-u u -uu -u u--]
[ἤν τύ γ᾽ἕλῃς τῆνον, δήσας ἄγε μηδ᾽ ἐλεήσῃς.], [- u u- -- -- uu - uu--]
[κἢν ποτίδῃς κλαίοντα, φυλάσσεο μή σε πλανάσῃ.], [- uu- --u u-uu - u u--]
[κἢν γελάῃ, τύ νιν ἕλκε. καὶ ἢν ἐθέλῃ σε φιλῆσαι,], [- uu- u u -u u - uu- u u--]
[φεῦγε· κακὸν τὸ φίλημα, τὰ χείλεα φάρμακον ἐντί.], [-u u- u u-u u -uu -uu --]
[ἢν δὲ λέγῃ "λάβε ταῦτα, χαρίζομαι ὅσσα μοι ὅπλα,], [- u u- uu -u u-uu -u u --]
[μὴ τὺ θίγῃς πλάνα δῶρα· τὰ γὰρ πυρὶ πάντα βέβαπται."], [- u u- uu -u u - uu -u u--]
[Εὐρώπῃ ποτὲ Κύπρις ἐπὶ γλυκὺν ἧκεν ὄνειρον,], [--- uu -u u- uu -u u--]
[νυκτὸς ὅτε τρίτατον λάχος ἵσταται, ἐγγύθι δ᾽ἠώς,], [-u u- uu- uu -uu -uu --]
[ὕπνος ὅτε γλυκίων μέλιτος βλεφάροισιν ἐφίζων], [-u u- uu- uu- uu-u u--]
[λυσιμελὴς πεδάᾳ μαλακῷ κατὰ φάεα δεσμῷ,], [-uu- uu- uu- uu -uu --]
[εὖτε καὶ ἀτρεκέων ποιμαίνεται ἔθνος ὀνείρων·], [-u u -uu- --uu -u u--]
[τῆμος ὑπωροφίοισιν ἐνὶ κνώσσουσα δόμοισι], [-u u-uu-u u- --u u--]
[Φοίνικος θυγάτηρ ἔτι παρθένος Εὐρώπεια], [--- uu- uu -uu ----]
[ὠίσατ᾽ ἠπείρους δοιὰς περὶ εἷο μάχεσθαι,], [-uu --- -- uu -u u--]
[ἄσσιον ἀντιπέρην τε· φυὴν δ᾽ἔχον οἷα γυναῖκες.], [-uu -uu- u u- uu -u u--]
[τῶν δ᾽ἣ μὲν ξείνης μορφὴν ἔχεν, ἣ δ᾽ἄῤ ἐῴκει], [- - - -- -- uu - u u--]
[ἐνδαπίῃ, καὶ μᾶλλον ἑῆς περιίσχετο κούρης,], [-uu- - -u u- uu-uu --]
[φάσκεν δ᾽ὥς μιν ἔτικτε καὶ ὡς ἀτίτηλέ μιν αὐτή.], [-- - u u-u u - uu-u u --]
[ἡ δ᾽ἑτέρη κρατερῇσι βιωομένη παλάμῃσιν], [- uu- uu-u u-uu- uu--]
[εἴρυεν οὐκ ἀέκουσαν, ἐπεὶ φάτο μόρσιμον εἷο], [-uu - uu-u u- uu -uu --]
[ἐκ Διὸς αἰγιόχου γέρας ἔμμεναι Εὐρώπειαν.], [- uu -uu- uu -uu ----]
[ἣ δ᾽ἀπὸ μὲν στρωτῶν λεχέων θόρε δειμαίνουσα,], [- uu - -- uu- uu ----]
[παλλομένη κραδίην· τὸ γὰρ ὡς ὕπαρ εἶδεν ὄνειρον.], [-uu- uu- u u - uu -u u--]
[ἑζομένη δ᾽ἐπὶ δηρὸν ἀκὴν ἔχεν, ἀμφοτέρας δὲ], [-uu- uu -u u- uu -uu- -]
[εἰσέτι πεπταμένοισιν ἐν ὄμμασιν εἶχε γυναῖκας.], [-uu -uu-u u -uu -u u--]
[ὀψὲ δὲ δειμαλέην ἀνενείκατο παρθένον αὐδήν·], [-u u -uu- uu-uu -uu --]
["τίς μοι τοιάδε φάσματ᾽ ἐπουρανίων προΐηλεν;], [- - -uu -u u-uu- uu--]
[ποῖοί με στρωτῶν λεχέων ὕπερ ἐν θαλάμοισιν], [-- - -- uu- uu - uu--]
[ἡδὺ μάλα κνώσσουσαν ἀνεπτοίησαν ὄνειροι,], [-u u- --u u---u u--]
[τίς δ᾽ἦν ἡ ξείνη, τὴν εἴσιδον ὑπνώουσα;], [- - - -- - -uu ----]
[ὥς μ᾽ἔλαβε κραδίην κείνης πόθος, ὥς με καὶ αὐτὴ], [- uu- uu- -- uu - u u --]
[ἀσπασίως ὑπέδεκτο καὶ ὡς σφετέρην ἴδε παῖδα.], [-uu- uu-u u - uu- uu --]
[ἀλλά μοι εἰς ἀγαθὸν μάκαρες κρήνειαν ὄνειρον."], [-u u - uu- uu- --u u--]
[ὣς εἰποῦς᾽ ἀνόρουσε, φίλας δ᾽ἐπεδίζεθ᾽ ἑταίρας], [- -- uu-u u- uu-u u--]
[ἥλικας οἰέτεας θυμήρεας εὐπατερείας,], [-uu -uu- --uu -uu--]
[τῇσιν ἀεὶ συνάθυρεν, ὅτ᾽ ἐς χορὸν ἐντύνοιτο,], [-u u- uu-u u - uu ----]
[ἢ ὅτε φαιδρύνοιτο χρόα προχοῇσιν ἀναύρων,], [- uu ---u u- uu-u u--]
[ἢ ὁπότ᾽ ἐκ λειμῶνος ἐΰπνοα λείρἰ ἀμέργοι.], [- uu - --u u-uu -u u--]
[αἳ δέ οἱ αἶψα φάανθεν· ἔχον δ᾽ἐν χερσὶν ἑκάστη], [- u u -u u-u u- - -u u--]
[ἀνθοδόκον τάλαρον· ποτὶ δὲ λειμῶνας ἔβαινον], [-uu- uu- uu - --u u--]
[ἀγχιάλους, ὅθι τ᾽αἰὲν ὁμιλαδὸν ἠγερέθοντο], [-uu- uu -u u-uu -uu--]
[τερπόμεναι ῥοδέῃ τε φυῇ καὶ κύματος ἠχῇ.], [-uu- uu- u u- - -uu --]
[αὐτὴ δὲ χρύσεον τάλαρον φέρεν Εὐρώπεια,], [-- - uu- uu- uu ----]
[θηητόν, μέγα θαῦμα, μέγαν πόνον Ἡφαίστοιο,], [--- uu -u u- uu ----]
[ὃν Λιβύῃ πόρε δῶρον, ὅτ᾽ ἐς λέχος Ἐννοσιγαίου], [- uu- uu -u u - uu -uu--]
[ἤϊεν· ἣ δὲ πόρεν περικαλλέϊ Τηλεφαάσσῃ,], [-uu - u u- uu-uu -uu--]
[ἥτε οἱ αἵματος ἔσκεν· ἀνύμφῳ δ᾽Εὐρωπείῃ], [-u u -uu -u u-- ----]
[μήτηρ Τηλεφάσσα περικλυτὸν ὤπασε δῶρον.], [-- ---u u-uu -uu --]
[ἐν τῷ δαίδαλα πολλὰ τετεύχατο μαρμαίροντα.], [- - -uu -u u-uu ----]
[ἐν μὲν ἔην χρυσοῖο τετυγμένη Ἰναχὶς Ἰώ,], [- u u- --u u-uu -uu --]
[εἰσέτι πόρτις ἐοῦσα, φυὴν δ᾽οὐκ εἶχε γυναίην.], [-uu -u u-u u- - -u u--]
[φοιταλέη δὲ πόδεσσιν ἐφ᾽ ἁλμυρὰ βαῖνε κέλευθα,], [-uu- u u-u u -uu -u u--]
[νηχομένῃ ἰκέλη· κυανῆ δ᾽ἐτέτυκτο θάλασσα.], [-uu- uu- uu- uu-u u--]
[δοιοὶ δ᾽ἕστασαν ὑψοῦ ἐπ᾽ ὀφρύος αἰγιαλοῖο], [-- -uu -u u -uu -uu--]
[φῶτες ἀολλήδην, θηεῦντο δὲ ποντοπόρον βοῦν.], [-u u--- --u u -uu- -]
[ἐν δ᾽ἦν Ζεὺς Κρονίδης ἐπαφώμενος ἠρέμα χερσὶ], [- - - uu- uu-uu -uu --]
[πόρτιος Ἰναχίης, τὴν δ᾽ἑπταπόρῳ παρὰ Νείλῳ], [-uu -uu- - -uu- uu --]
[ἐκ βοὸς εὐκεράοιο πάλιν μετάμειβε γυναῖκα.], [- uu -uu-u u- uu-u u--]
[ἀργύρεος μὲν ἔην Νείλου ῥόος, ἡ δ᾽ἄρα πόρτις], [-uu- u u- -- uu - uu --]
[χαλκείη, χρυσοῦ δὲ τετυγμένος αὐτὸς ἔην Ζεύς.], [--- -- u u-uu -u u- -]
[ἀμφὶ δὲ δινήεντος ὑπὸ στεφάνην ταλάροιο], [-u u ---u u- uu- uu--]
[Ἑρμείης ἤσκητο· πέλας δέ οἱ ἐκτετάνυστο], [--- --u u- u u -uu--]
[Ἄργος ἀκοιμήτοισι κεκασμένος ὀφθαλμοῖσι.], [-u u---u u-uu ----]
[τοῖο δὲ φοινήεντος ἀφ᾽ αἵματος ἐξανέτελλεν], [-u u ---u u -uu -uu--]
[ὄρνις ἀγαλλόμενος πτερύγων πολυανθέϊ χροιῇ,], [-u u-uu- uu- uu-uu --]
[ταρσὸν ἀναπλώσας ὡσείτε τις ὠκύαλος νηῦς·], [-u u--- --u u -uu- -]
[χρυσείου ταλάροιο περίσκεπε χείλεα ταρσός.], [--- uu-u u-uu -uu --]
[τοῖος ἔην τάλαρος περικαλλέος Εὐρωπείης.], [-u u- uu- uu-uu ----]
[αἳ δ᾽ἐπεὶ οὖν λειμῶνας ἐς ἀνθεμόεντας ἵκανον,], [- uu - --u u -uu-u u--]
[ἄλλη ἐπ᾽ ἀλλοίοισι τότ᾽ ἄνθεσι θυμὸν ἔτερπον.], [-u u ---u u -uu -u u--]
[τῶν ἣ μὲν νάρκισσον ἐΰπνοον, ἣ δ᾽ὑάκινθον,], [- - - --u u-uu - uu--]
[ἣ δ᾽ἴον, ἣ δ᾽ἕρπυλλον ἀπαίνυτο· πολλὰ δ᾽ἔραζε], [- uu - --u u-uu -u u--]
[λειμώνων ἐαροτρεφέων θαλέθεσκε πέτηλα.], [--- uu-uu- uu-u u--]
[αἳ δ᾽αὖτε ξανθοῖο κρόκου θυόεσσαν ἔθειραν], [- -- --u u- uu-u u--]
[δρέπτον ἐριδμαίνουσαι, ἀτὰρ μεσσίστη ἄνασσα], [-u u---u u- --u u--]
[ἀγλαΐην πυρσοῖο ῥόδου χείρεσσι λέγουσα,], [-uu- --u u- --u u--]
[οἷά περ ἐν Χαρίτεσσι διέπρεπεν Ἀφρογένεια.], [-u u - uu-u u-uu -uu--]
[οὐ μὴν δηρὸν ἔμελλεν ἐπ᾽ ἄνθεσι θυμὸν ἰαίνειν,], [- - -u u-u u -uu -u u--]
[οὐδ᾽ ἄρα παρθενίην μίτρην ἄχραντον ἔρυσθαι.], [- uu -uu- -- --u u--]
[ἦ γὰρ δὴ Κρονίδης ὥς μιν φράσαθ᾽, ὡς ἐόλητο], [- - - uu- - - uu - uu--]
[θυμὸν ἀνωίστοισιν ὑποδμηθεὶς βελέεσσι], [-u u---u u--- uu--]
[Κύπριδος, ἣ μούνη δύναται καὶ Ζῆνα δαμάσσαι.], [-uu - -- uu- - -u u--]
[δὴ γὰρ ἀλευόμενός τε χόλον ζηλήμονος Ἥρης], [- u u-uu- u u- --uu --]
[παρθενικῆς τ᾽ἐθέλων ἀταλὸν νόον ἐξαπατῆσαι], [-uu- uu- uu- uu -uu--]
[κρύψε θεὸν καὶ τρέψε δέμας καὶ γείνετο ταῦρος,], [-u u- - -u u- - -uu --]
[οὐχ οἷος σταθμοῖς ἐνιφέρβεται, οὐδὲ μὲν οἷος], [- -- -- uu-uu -u u --]
[ὦλκα διατμήγει σύρων εὐκαμπὲς ἄροτρον,], [-u u--- -- --u u--]
[οὐδ᾽ οἷος ποίμνης ἐπιβόσκεται, οὐδὲ μὲν οἷος], [- -- -- uu-uu -u u --]
[ὅστις ὑποδμηθεὶς ἐρύει πολύφορτον ἀπήνην.], [-u u--- uu- uu-u u--]
[τοῦ δή τοι τὸ μὲν ἄλλο δέμας ξανθόχροον ἔσκε,], [- - - u u -u u- --uu --]
[κύκλος δ᾽ἀργύφεος μέσσῳ μάρμαιρε μετώπῳ,], [-- -uu- -- --u u--]
[ὄσσε δ᾽ὑπογλαύσσεσκε καὶ ἵμερον ἀστράπτεσκεν.], [-u u---u u -uu ----]
[ἶσά τ᾽ἐπ᾽ ἀλλήλοισι κέρα ἀνέτελλε καρήνου], [-u u ---u u- uu-u u--]
[ἄντυγος ἡμιτόμου κεραῆς ἅτε κύκλα σελήνης.], [-uu -uu- uu- uu -u u--]
[ἤλυθε δ᾽ἐς λειμῶνα καὶ οὐκ ἐφόβησε φαανθεὶς], [-uu - --u u - uu-u u--]
[παρθενικάς, πάσῃσι δ᾽ἔρως γένετ᾽ ἐγγὺς ἱκέσθαι], [-uu- --u u- uu -u u--]
[ψαῦσαι θ᾽ἱμερτοῖο βοός, τοῦ δ᾽ἄμβροτος ὀδμὴ], [-- ---u u- - -uu --]
[τηλόθι καὶ λειμῶνος ἐκαίνυτο λαρὸν ἀϋτμήν.], [-uu - --u u-uu -u u--]
[στῆ δὲ ποδῶν προπάροιθεν ἀμύμονος Εὐρωπείης,], [- u u- uu-u u-uu ----]
[καί οἱ λιχμάζεσκε δέρην, κατέθελγε δὲ κούρην.], [- - ---u u- uu-u u --]
[ἣ δέ μιν ἀμφαφάασκε καὶ ἠρέμα χείρεσιν ἀφρὸν], [- u u -uu-u u -uu -uu --]
[πολλὸν ἀπὸ στομάτων ἀπομόργνυτο, καὶ κύσε ταῦρον.], [-u u- uu- uu-uu - uu --]
[αὐτὰρ ὃ μειλίχιον μυκήσατο· φαῖό κεν αὐλοῦ], [-u u -uu- --uu -u u --]
[Μυγδονίου γλυκὺν ἦχον ἀνηπύοντος ἀκούειν.], [-uu- uu -u u---u u--]
[ὤκλασε δὲ πρὸ ποδοῖιν, ἐδέρκετο δ᾽Εὐρώπειαν], [-uu - u u-u u-uu ----]
[αὐχέν᾽ ἐπιστρέψας καί οἱ πλατὺ δείκνυε νῶτον.], [-u u--- - - uu -uu --]
[ἣ δὲ βαθυπλοκάμοισι μετέννεπε παρθενικῇσι·], [- u u-uu-u u-uu -uu--]
["δεῦθ᾽ ἑτάραι φίλιαι καὶ ὁμήλικες, ὄφῤ ἐπὶ τῷδε], [- uu- uu- u u-uu - uu --]
[ἑζόμεναι ταύρῳ τερπώμεθα· δὴ γὰρ ἁπάσας], [-uu- -- --uu - u u--]
[νῶτον ὑποστορέσας ἀναδέξεται, οἷά τ᾽ἐνηὴς], [-u u-uu- uu-uu -u u--]
[πρηΰς τ᾽εἰσιδέειν καὶ μείλιχος, οὐδέ τι ταύροις], [-- -uu- - -uu -u u --]
[ἄλλοισι προσέοικε· νόος δέ οἱ ἠΰτε φωτὸς], [--- uu-u u- u u -uu --]
[αἴσιμος ἀμφιθέει, μούνης δ᾽ἐπιδεύεται αὐδῆς."], [-uu -uu- -- uu-uu --]
[ὣς φαμένη νώτοισιν ἐφίζανε μειδιόωσα,], [- uu- --u u-uu -uu--]
[αἱ δ᾽ἄλλαι μέλλεσκον. ἄφαρ δ᾽ἀνεπήλατο ταῦρος,], [- -- --u u- uu-uu --]
[ἣν θέλεν ἁρπάξας· ὠκὺς δ᾽ἐπὶ πόντον ἵκανεν.], [- uu --- -- uu -u u--]
[ἣ δὲ μεταστρεφθεῖσα φίλας καλέεσκεν ἑταίρας], [- u u---u u- uu-u u--]
[χεῖρας ὀρεγνυμένη, ταὶ δ᾽οὐκ ἐδύναντο κιχάνειν.], [-u u-uu- - - uu-u u--]
[ἀκτάων δ᾽ἐπιβὰς πρόσσω θέεν ἠΰτε δελφὶς], [--- uu- -- uu -uu --]
[χηλαῖς ἀβρεκτοῖσιν ἐπ᾽ εὐρέα κύματα βαίνων.], [-- ---u u -uu -uu --]
[ἣ δὲ τότ᾽ ἐρχομένοιο γαληνιάασκε θάλασσα,], [- u u -uu-u u-uu-u u--]
[κήτεα δ᾽ἀμφὶς ἄταλλε Διὸς προπάροιθε ποδοῖιν,], [-uu -u u-u u- uu-u u--]
[γηθόσυνος δ᾽ὑπὲρ οἶδμα κυβίστεε βυσσόθε δελφίς·], [-uu- uu -u u-uu -uu --]
[Νηρεΐδες δ᾽ἀνέδυσαν ὑπὲξ ἁλός, αἳ δ᾽ἄρα πᾶσαι], [-uu- uu-u u- uu - uu --]
[κητείοις νώτοισιν ἐφήμεναι ἐστιχόωντο.], [--- --u u-uu -uu--]
[καὶ δ᾽αὐτὸς βαρύδουπος ὑπείραλος Ἐννοσίγαιος], [- -- uu-u u-uu -uu--]
[κῦμα κατιθύνων ἁλίης ἠγεῖτο κελεύθου], [-u u--- uu- --u u--]
[αὐτοκασιγνήτῳ· τοὶ δ᾽ἀμφί μιν ἠγερέθοντο], [-uu--- - -u u -uu--]
[Τρίτωνες, πόντοιο βαρύθροοι αὐλητῆρες,], [--- --u u-uu ----]
[κόχλοισιν ταναοῖς γάμιον μέλος ἠπύοντες.], [--- uu- uu- uu ----]
[ἣ δ᾽ἄῤ ἐφεζομένη Ζηνὸς βοέοις ἐπὶ νώτοις], [- u u-uu- -- uu- uu --]
[τῇ μὲν ἔχεν ταύρου δολιχὸν κέρας, ἐν χερὶ δ᾽ἄλλῃ], [- u u- -- uu- uu - uu --]
[εἴρυε πορφυρέην κολποῦ πτύχα, ὄφρά κε μή μιν], [-uu -uu- -- uu -u u - -]
[δεύοι ἐφελκόμενον πολιῆς ἁλὸς ἄσπετον ὕδωρ.], [-u u-uu- uu- uu -uu --]
[κολπώθη δ᾽ὤμοισι πέπλος βαθὺς Εὐρωπείης,], [--- --u u- uu ----]
[ἱστίον οἷά τε νηός, ἐλαφρίζεσκε δὲ κούρην.], [-uu -u u -u u---u u --]
[ἣ δ᾽ὅτε δὴ γαίης ἀπὸ πατρίδος ἦεν ἄνευθεν,], [- uu - -- uu -uu -u u--]
[φαίνετο δ᾽οὔτ᾽ ἀκτή τις ἁλίρροθος οὔτ᾽ ὄρος αἰπύ,], [-uu - -- u u-uu - uu --]
[ἀλλ᾽ ἀὴρ μὲν ἄνωθεν, ἔνερθε δὲ πόντος ἀπείρων,], [- -- u u-u u-u u -u u--]
[ἀμφί ἑ παπτήνασα τόσην ἀνενείκατο φωνήν·], [-u u ---u u- uu-uu --]
["πῇ με φέρεις θεόταυρε; τίς ἔπλεο; πῶς δὲ κέλευθα], [- u u- uu-u u -uu - u u--]
[ἀργαλἔ εἰλιπόδεσσι διέρχεαι, οὐδὲ θάλασσαν], [-uu -uu-u u-uu -u u--]
[δειμαίνεις; νηυσὶν γὰρ ἐπίδρομός ἐστι θάλασσα], [--- -- u u-uu -u u--]
[ὠκυάλοις, ταῦροι δ᾽ἁλίην τρομέουσιν ἀταρπόν.], [-uu- -- uu- uu-u u--]
[ποῖόν τοι ποτὸν ἡδύ; τίς ἐξ ἁλὸς ἔσσετ᾽ ἐδωδή;], [-- - uu -u u - uu -u u--]
[ἦ ἄρα τις θεός ἐσσι· θεοῖς γ᾽ἐπεοικότα ῥέζεις.], [- uu - uu -u u- uu-uu --]
[οὔθ᾽ ἅλιοι δελφῖνες ἐπὶ χθονὸς οὔτε τι ταῦροι], [- uu- --u u- uu -u u --]
[ἐν πόντῳ στιχόωσι, σὺ δὲ χθόνα καὶ κατὰ πόντον], [- -- uu-u u - uu - uu --]
[ἄτρομος ἀΐσσεις, χηλαὶ δέ τοί εἰσιν ἐρετμά.], [-uu --- -- u u -u u--]
[ἦ τάχα καὶ γλαυκῆς ὑπὲρ ἠέρος ὑψός᾽ ἀερθεὶς], [- uu - -- uu -uu -u u--]
[εἴκελος αἰψηροῖσι πετήσεαι οἰωνοῖσιν.], [-uu ---u u-uu ----]
[ὤμοι ἐγὼ μέγα δή τι δυσάμμορος, ἥ ῥά τε δῶμα], [-u u- uu - u u-uu - u u --]
[πατρὸς ἀποπρολιποῦσα καὶ ἑσπομένη βοΐ τῷδε], [-u u-uu-u u -uu- uu --]
[ξείνην ναυτιλίην ἐφέπω καὶ πλάζομαι οἴη.], [-- -uu- uu- - -uu --]
[ἀλλὰ σύ μοι μεδέων πολιῆς ἁλὸς Ἐννοσίγαιε], [-u u - uu- uu- uu -uu--]
[ἵλαος ἀντιάσειας, ὃν ἔλπομαι εἰσοράασθαι], [-uu -uu-u u -uu -uu--]
[τόνδε κατιθύνοντα πόρον προκέλευθον ἐμεῖο.], [-u u---u u- uu-u u--]
[οὐκ ἀθεεὶ γὰρ ταῦτα διέρχομαι ὑγρὰ κέλευθα."], [- uu- - -u u-uu -u u--]
[ὣς φάτο· τὴν δ᾽ὧδε προσεφώνεεν ἠΰκερως βοῦς·], [- uu - -- uu-uu -uu- -]
["θάρσει παρθενική, μὴ δείδιθι πόντιον οἶδμα.], [-- -uu- - -uu -uu --]
[αὐτός τοι Ζεύς εἰμι, κεἰ ἐγγύθεν εἴδομαι εἶναι], [-- - - -u u -uu -uu --]
[ταῦρος· ἐπεὶ δύναμαί γε φανήμεναι ὅττι θέλοιμι.], [-u u- uu- u u-uu -u u--]
[σὸς δὲ πόθος μ᾽ἀνέηκε τόσην ἅλα μετρήσασθαι], [- u u- uu-u u- uu ----]
[ταύρῳ ἐειδόμενον· Κρήτη δέ σε δέξεται ἤδη,], [-u u-uu- -- u u -uu --]
[ἥ μ᾽ἔθρεψε καὶ αὐτόν, ὅπῃ νυμφήϊα σεῖο], [- --u u -u u- --uu --]
[ἔσσεται· ἐξ ἐμέθεν δὲ κλυτοὺς φιτύσεαι υἷας,], [-uu - uu- u u- --uu --]
[οἳ σκηπτοῦχοι ἄνακτες ἐπὶ χθονίοισιν ἔσονται."], [- --u u-u u- uu-u u--]
[ὣς φάτο· καὶ τετέλεστο τά περ φάτο. Φαίνετο μὲν δὴ], [- uu - uu-u u - uu -uu - -]
[Κρήτη, Ζεὺς δὲ πάλιν σφετέρην ἀνελάζετο μορφήν,], [-- - u u- uu- uu-uu --]
[λῦσε δέ οἱ μίτρην, καί οἱ λέχος ἔντυον Ὧραι.], [-u u - -- - - uu -uu --]
[ἡ δὲ πάρος κούρη Ζηνὸς γένετ᾽ αὐτίκα νύμφη,], [- u u- -- -- uu -uu --]
[καὶ Κρονίδῃ τέκνα τίκτε καὶ αὐτίκα γίνετο μήτηρ.], [- uu- uu -u u -uu -uu --]
[Μῆτερ ἐμή, τίφθ᾽ ὧδε φίλον κατὰ θυμὸν ἰάπτεις], [-u u- - -u u- uu -u u--]
[ἐκπάγλως ἀχέουσα, τὸ πρὶν δέ τοι οὐκέτ᾽ ἔρευθος], [--- uu-u u - u u -u u--]
[σῴζετ᾽ ἐπὶ ῥεθέεσσι; τί μοι τόσον ἠνίησαι;], [-u u- uu-u u - uu ----]
[ἦῤ ὅτι ἄλγεα πάσχει ἀπείριτα φαίδιμος υἱὸς], [- uu -uu -u u-uu -uu --]
[ἀνδρὸς ὕπ᾽ οὐτιδανοῖο, λέων ὡσείθ᾽ ὑπὸ νεβροῦ;], [-u u -uu-u u- -- uu --]
[ὤμοι ἐγώ, τί νυ δή με θεοὶ τόσον ἠτίμησαν], [-u u- u u - u u- uu ----]
[ἀθάνατοι; τί νύ μ᾽ὧδε κακῇ γονέες τέκον αἴσῃ;], [-uu- u u -u u- uu- uu --]
[δύσμορος, ἥτ᾽ ἐπεὶ ἀνδρὸς ἀμύμονος ἐς λέχος ἦλθον,], [-uu - uu -u u-uu - uu --]
[τὸν μὲν ἐγὼ τίεσκον ἴσον φαέεσσιν ἐμοῖσιν], [- u u- --u u- uu-u u--]
[ἠδ᾽ ἔτι νῦν σέβομαί τε καὶ αἰδέομαι κατὰ θυμόν·], [- uu - uu- u u -uu- uu --]
[τοῦ δ᾽οὔτις γένετ᾽ ἄλλος ἀποτμότερος ζωόντων,], [- -- uu -u u-uu- ---]
[οὐδὲ τόσων σφετέρῃσιν ἐγεύσατο φροντίσι κηδέων.], [-u u- uu-u u-uu -uu --]
[σχέτλιος, ὃς τόξοισιν, ἅ οἱ πόρεν αὐτὸς Ἀπόλλων], [-uu - --u u - uu -u u--]
[ἠέ τινος Κηρῶν ἢ Ἐρινύος αἰνὰ βέλεμνα,], [-u u- -- u u-uu -u u--]
[παῖδας ἑοὺς κατέπεφνε καὶ ἐκ φίλον εἵλετο θυμὸν], [-u u- uu-u u - uu -uu --]
[μαινόμενος κατὰ οἶκον, ὃ δ᾽ἔμπλεος ἔσκε φόνοιο.], [-uu- uu -u u -uu -u u--]
[τοὺς μὲν ἐγὼ δύστηνος ἐμοῖς ἴδον ὀφθαλμοῖσι], [- u u- --u u- uu ----]
[βαλλομένους ὑπὸ πατρί, τὸ δ᾽οὐδ᾽ ὄναρ ἤλυθεν ἄλλῳ.], [-uu- uu -u u - uu -uu --]
[οὐδέ σφιν δυνάμην ἀδινὸν καλέουσιν ἀρῆξαι], [-- - uu- uu- uu-u u--]
[μητέῤ ἑήν, ἐπεὶ ἐγγὺς ἀνίκητον κακὸν ἦεν.], [-u u- uu -u u--- uu --]
[ὡς δ᾽ὄρνις δύρηται ἐπὶ σφετέροισι νεοσσοῖς], [- -- --u u- uu-u u--]
[ὀλλυμένοις, οὕς τ᾽ αἰνὸς ὄφις ἔτι νηπιάχοντας], [-uu- - -u u- uu -uu--]
[θάμνοις ἐν πυκινοῖσι κατεσθίει· ἣ δὲ κατ᾽ αὐτοὺς], [-- - uu-u u-uu - u u --]
[πωτᾶται κλάζουσα μάλα λιγὺ πότνια μήτηρ,], [--- --u u- uu -uu --]
[οὐδ᾽ ἄῤ ἔχει τέκνοισιν ἐπαρκέσαι· ἦ γάρ οἱ αὐτῇ], [- u u- --u u-uu - u u --]
[ἆσσον ἴμεν μέγα τάρβος ἀμειλίκτοιο πελώρου·], [-u u- uu -u u---u u--]
[ὣς ἐγὼ αἰνοτόκεια φίλον γόνον αἰάζουσα], [- uu -uu-u u- uu ----]
[μαινομένοισι πόδεσσι δόμον κάτα πολλὸν ἐφοίτων.], [-uu-u u-u u- uu -u u--]
[ὥς γ᾽ὄφελον μετὰ παισὶν ἅμα θνῄσκουσα καὶ αὐτὴ], [- uu- uu -u u- --u u --]
[κεῖσθαι φαρμακόεντα δι᾽ ἥπατος ἰὸν ἔχουσα,], [-- -uu-u u -uu -u u--]
[Ἄρτεμι θηλυτέρῃσι μέγα κρείουσα γυναιξί.], [-uu -uu-u u- --u u--]
[τῷ χ᾽ ἡμέας κλαύσαντε φίλῃς᾽ ἐνὶ χερσὶ τοκῆες], [- -- --u u- uu -u u--]
[πολλοῖς σὺν κτερέεσσι πυρῆς ἐπέβησαν ὁμοίης,], [-- - uu-u u- uu-u u--]
[καί κεν ἕνα χρύσειον ἐς ὀστέα κρωσσὸν ἁπάντων], [- u u- --u u -uu -u u--]
[λέξαντες κατέθαψαν, ὅθι πρῶτον γενόμεσθα.], [--- uu-u u- -- uu--]
[νῦν δ᾽οἳ μὲν Θήβην ἱπποτρόφον ἐνναίουσιν], [- - - -- --uu ----]
[Ἀονίου πεδίοιο βαθεῖαν βῶλον ἀροῦντες·], [-uu- uu-u u-- -u u--]
[αὐτὰρ ἐγὼ Τίρυνθα κάτα κραναὴν πόλιν Ἥρης], [-u u- --u u- uu- uu --]
[πολλοῖσιν δύστηνος ἰάπτομαι ἄλγεσιν ἦτορ], [--- --u u-uu -uu --]
[αἰὲν ὁμῶς· δακρύων δὲ παρεστί μοι οὐδ᾽ ἴ ἐρωή.], [-u u- uu- u u-u u - u u--]
[ἀλλὰ πόσιν μὲν ὁρῶ παῦρον χρόνον ὀφθαλμοῖσιν], [-u u- u u- -- uu ----]
[οἴκῳ ἐν ἡμετέρῳ· πολέων γάρ οἱ ἔργον ἑτοῖμον], [-u u -uu- uu- u u -u u--]
[μόχθων, τοὺς ἐπὶ γαῖαν ἀλώμενος ἠδὲ θάλασσαν], [-- - uu -u u-uu -u u--]
[μοχθίζει πέτρης ὅγ᾽ ἔχων νόον ἠὲ σιδήρου], [--- -- u u- uu -u u--]
[καρτερὸν ἐν στήθεσσι· σὺ δ᾽ἠύτε λείβεαι ὕδωρ,], [-uu - --u u -uu -uu --]
[νύκτας τε κλαίουσα καὶ ἐκ Διὸς ἤμαθ᾽ ὁπόσσα.], [-- - --u u - uu -u u--]
[ἄλλος μὰν οὐκ ἄν τις ἐϋφρήναι με παραστὰς], [-- - - - u u--- u u--]
[κηδεμόνων· οὐ γάρ σφε δόμων κατὰ τεῖχος ἐέργει·], [-uu- - - u u- uu -u u--]
[καὶ λίην πάντες γε πέρην πιτυώδεος Ἰσθμοῦ], [- -- -- u u- uu-uu --]
[ναίους᾽, οὐδέ μοί ἐστι πρὸς ὅντινά κε βλέψασα], [-- -u u -u u -uu - ---]
[οἷα γυνὴ πανάποτμος ἀναψύξαιμι φίλον κῆρ,], [-u u- uu-u u---u u- -]
[νόσφι γε δὴ Πύρρης συνομαίμονος· ἣ δὲ καὶ αὐτὴ], [-u u - -- uu-uu - u u --]
[ἀμφὶ πόσει σφετέρῳ πλέον ἄχνυται Ἰφικλῆι,], [-u u- uu- uu -uu ----]
[σῷ υἱεῖ· πάντων γὰρ ὀϊζυρώτατα τέκνα], [- -- -- u u---uu --]
[γείνασθαί σε θεῷ τε καὶ ἀνέρι θνητῷ ἔολπα."], [--- u u- u u -uu -u u--]
[ὣς ἄῤ ἔφη· τὰ δέ οἱ θαλερώτερα δάκρυα μήλων], [- u u- u u - uu-uu -uu --]
[κόλπον ἐς ἱμερόεντα κατὰ βλεφάρων ἐχέοντο,], [-u u -uu-u u- uu- uu--]
[μνησαμένῃ τέκνων τε καὶ ὧν μετέπειτα τοκήων.], [-uu- -- u u - uu-u u--]
[ὣς δ᾽αὔτως δακρύοισι παρήϊα λεύκ᾽ ἐδίαινεν], [- -- uu-u u-uu - uu--]
[Ἀλκμήνη· βαρὺ δ᾽ἥγε καὶ ἐκ θυμοῦ στενάχουσα], [--- uu -u u - -- uu--]
[μύθοισιν πυκινοῖσι φίλην νυὸν ὧδε μετηύδα·], [--- uu-u u- uu -u u--]
["δαιμονίη παίδων, τί νύ τοι φρεσὶν ἔμπεσε τοῦτο], [-uu- -- u u - uu -uu --]
[πευκαλίμαις; πῶς ἄμμ᾽ ἐθέλεις ὀροθυνέμεν ἄμφω], [-uu- - - uu- uu-uu --]
[κήδἐ ἄλαστα λέγουσα; τὰ δ᾽οὐ νῦν πρῶτα κέκλαυται.], [-u u-u u-u u - - -u u--]
[ἢ οὐκ ἅλις, οἷς ἐχόμεσθα τὸ δεύτατον αἰὲν ἐπ᾽ ἦμαρ], [- uu - uu-u u -uu -u u --]
[γινομένοις; μάλα μέν γε φιλοθρηνής κέ τις εἴη,], [-uu- uu - u u--- u u --]
[ὅστις ἀριθμήσειεν ἐφ᾽ ἡμετέροις ἀχέεσσι.], [-u u---u u -uu- uu--]
[θάρσει· οὐ τοιῆσδ᾽ ἐκυρήσαμεν ἐκ θεοῦ αἴσης.], [-- - -- uu-uu - uu --]
[καὶ δ᾽αὐτὴν ὁρόω σε φίλον τέκος ἀτρύτοισιν], [- -- uu- u u- uu ----]
[ἄλγεσι μοχθίζουσαν. ἐπιγνώμων δέ τοί εἰμι], [-uu ---u u--- u u --]
[ἀσχαλάαν, ὅτε δή γε καὶ εὐφροσύνης κόρος ἐστί·], [-uu- uu - u u -uu- uu --]
[καί σε μάλ᾽ ἐκπάγλως ὀλοφύρομαι ἠδ᾽ ἐλεαίρω,], [- u u --- uu-uu - uu--]
[οὕνεκεν ἡμετέροιο λυγροῦ μετὰ δαίμονος ἔσχες,], [-uu -uu-u u- uu -uu --]
[ὅσθ᾽ ἡμῖν ἐφύπερθε κάρης βαρὺς αἰωρεῖται.], [- -- uu-u u- uu ----]
[ἴστω γὰρ Κούρη τε καὶ εὐέανος Δημήτηρ,], [-- - -- u u -uu- ---]
[ἅς κε μέγα βλαφθείς τις ἑκὼν ἐπίορκον ὀμόσσαι], [- u u- -- u u- uu-u u--]
[δυσμενέων, μηθέν σε χερειότερον φρεσὶν ᾗσι], [-uu- -- u u-uu- uu --]
[στέργειν ἢ εἴπερ μοι ὑπὲκ νηδυιόφιν ἦλθες], [-- - -- u u- --uu --]
[καί μοι τηλυγέτη ἐνὶ δώμασι παρθένος ἦσθα.], [- - -uu- uu -uu -uu --]
[οὐδ᾽ αὐτήν γέ νυ πάμπαν ἔολπά σε τοῦτό γε λήθειν.], [- -- u u -u u-u u -u u --]
[τῷ μή μ᾽ἐξείπῃς ποτ᾽, ἐμὸν θάλος, ὥς σευ ἀκηδέω,], [- - --- u u- uu - u u--]
[μηδ᾽ εἴ κ᾽ἠϋκόμου Νιόβης πυκινώτερα κλαίω.], [- - -uu- uu- uu-uu --]
[οὐδ᾽ ὣς γὰρ νεμεσητὸν ὑπὲρ τέκνου γοάασθαι], [- - - uu-u u- -- uu--]
[μητέρι δυσπαθέοντος· ἐπεὶ δέκα μῆνας ἔκαμνον], [-uu -uu-u u- uu -u u--]
[πρὶν καί πέρ τ᾽ἰδέειν μιν, ἐμῷ ὑπὸ ἥπατ᾽ ἔχουσα,], [- - - uu- u u- uu -u u--]
[καί με πυλάρταο σχεδὸν ἤγαγεν Αἰδωνῆος·], [- u u--- uu -uu ----]
[ὧδέ ἑ δυστοκέουσα κακὰς ὠδῖνας ἀνέτλην.], [-u u -uu-u u- --u u--]
[νῦν δέ μοι οἴχεται οἶος ἐπ᾽ ἀλλοτρίης νέον ἆθλον], [- u u -uu -u u -uu- uu --]
[ἐκτελέων· οὐδ᾽ οἶδα δυσάμμορος, εἴτε μιν αὖτις], [-uu- - -u u-uu -u u --]
[ἐνθάδε νοστήσανθ᾽ ὑποδέξομαι, εἴτε καὶ οὐκί.], [-uu --- uu-uu -u u --]
[πρὸς δ᾽ἔτι μ᾽ἐπτοίησε διὰ γλυκὺν αἰνὸς ὄνειρος], [- uu ---u u- uu -u u--]
[ὕπνον· δειμαίνω δὲ παλιγκοτον ὄψιν ἰδοῦσα], [-- --- u u-uu -u u--]
[ἐκπάγλως, μή μοί τι τέκνοις ἀποθύμιον ἔρδοι.], [--- - - u u- uu-uu --]
[εἴσατο γάρ μοι ἔχων μακέλην εὐεργέα χερσὶ], [-uu - u u- uu- --uu --]
[παῖς ἐμὸς ἀμφοτέρῃσι, βίη Ἡρακληείη·], [- uu -uu-u u- -----]
[τῇ μεγάλην ἐλάχαινε δεδεγμένος ὡς ἐπὶ μισθῷ], [- uu- uu-u u-uu - uu --]
[τάφρον τηλεθάοντος ἐπ᾽ ἐσχατιῇ τινος ἀγροῦ,], [-- -uu-u u -uu- uu --]
[γυμνὸς ἄτερ χλαίνης τε καὶ εὐμίτροιο χιτῶνος.], [-u u- -- u u ---u u--]
[αὐτὰρ ἐπειδὴ παντὸς ἀφίκετο πρὸς τέλος ἔργου], [-u u-- -u u-uu - uu --]
[καρτερὸν οἰνοφόροιο πονεύμενος ἕρκος ἀλωῆς,], [-uu -uu-u u-uu -u u--]
[ἤτοι ὃ λίστρον ἔμελλεν ἐπὶ προύχοντος ἐρείσας], [-u u -u u-u u- --u u--]
[ἀνδήρου καταδῦναι, ἃ καὶ πάρος εἵματα ἕστο·], [--- uu-u u - uu -uu --]
[ἐξαπίνης δ᾽ἀνελάμψεν ὑπὲρ καπέτοιο βαθείης], [-uu- uu-u u- uu-u u--]
[πῦρ ἄμοτον, περὶ δ᾽αὐτὸν ἀθέσφατος εἰλεῖτο φλόξ.], [- uu- uu -u u-uu --- -]
[αὐτὰρ ὅγ᾽ αἰὲν ὄπισθε θοοῖς ἀνεχάζετο ποσσίν,], [-u u -u u-u u- uu-uu --]
[ἐκφυγέειν μεμαὼς ὀλοὸν μένος Ἡφαίστοιο·], [-uu- uu- uu- uu ----]
[αἰεὶ δὲ προπάροιθεν ἑοῦ χροὸς ἠΰτε γέρρον], [-- - uu-u u- uu -uu --]
[νώμασκεν μακέλην· περὶ δ᾽ὄμμασιν ἔνθα καὶ ἔνθα], [--- uu- uu -uu -u u --]
[πάπταινεν, μὴ δή μιν ἐπιφλέξει δήιον πῦρ.], [--- - - u u--- -- -]
[τῷ μὲν ἀοσσῆσαι λελιημένος, ὥς μοι ἔϊκτο,], [- u u--- uu-uu - u u--]
[Ἰφικλέης μεγάθυμος ἐπ᾽ οὔδεϊ κάππες᾽ ὀλισθὼν], [-uu- uu-u u -uu -u u--]
[πρὶν ἐλθεῖν, οὐδ᾽ ὀρθὸς ἀναστῆναι δύνατ᾽ αὖτις,], [- -- - -u u--- uu --]
[ἀλλ᾽ ἀστεμφὲς ἔκειτο, γέρων ὡσείτ᾽ ἀμενηνός,], [- --u u-u u- -- uu--]
[ὅντε καὶ οὐκ ἐθέλοντα βιήσατο γῆρας ἀτερπὲς], [-u u - uu-u u-uu -u u--]
[καππεσέειν· κεῖται δ᾽ὅγ᾽ ἐπὶ χθονὸς ἔμπεδον αὔτως,], [-uu- -- u u- uu -uu --]
[εἰσόκε τις χειρός μιν ἀνειρύσσῃ παριόντων], [-uu - -- u u--- uu--]
[αἰδεσθεὶς ὄπιδα προτέρην πολιοῖο γενείου.], [--- uu- uu- uu-u u--]
[ὣς ἐν γῇ λελίαστο σακεσπάλος Ἰφικλείης·], [- - - uu-u u-uu ----]
[αὐτὰρ ἐγὼ κλαίεσκον ἀμηχανέοντας ὁρῶσα], [-u u- --u u-uu-u u--]
[παῖδας ἐμούς, μέχρι δή μοι ἀπέσσυτο νήδυμος ὕπνος], [-u u- uu - u u-uu -uu --]
[ὀφθαλμῶν, ἠὼς δὲ παραυτίκα φαινόλις ἦλθε.], [--- -- u u-uu -uu --]
[τοῖα, φίλη, μοι ὄνειρα διὰ φρένας ἐπτοίησαν], [-u u- u u-u u- uu ----]
[παννυχίῃ· τὰ δὲ πάντα πρὸς Εὐρυσθῆα τρέποιτο], [-uu- u u -u u ---u u--]
[οἴκου ἄφ᾽ ἡμετέροιο, γένοιτο δὲ μάντις ἐκείνῳ], [-u u -uu-u u-u u -u u--]
[θυμὸς ἐμός, μηδ᾽ ἄλλο παρὲκ τελέσειέ τι δαίμων.], [-u u- - -u u- uu-u u --]
[Τὰν ἅλα τὰν γλαυκὰν ὅταν ὥνεμος ἀτρέμα βάλλῃ,], [- uu - -- uu -uu -uu --]
[τὰν φρένα τὰν δειλὰν ἐρεθίζομαι, οὐδ᾽ ἔτι μοι γᾶ], [- uu - -- uu-uu - uu - -]
[ἐστὶ φίλα, ποθίει δὲ πολὺ πλέον ἁ μεγάλα μ᾽ἅλς.], [-u u- uu- u u- uu - uu- -]
[ἀλλ᾽ ὅταν ἀχήσῃ πολιὸς βυθός, ἁ δὲ θάλασσα], [- uu --- uu- uu - u u--]
[κυρτὸν ἐπαφρίζῃ, τὰ δὲ κύματα μακρὰ μεμήνῃ,], [-u u--- u u -uu -u u--]
[ἐς χθόνα παπταίνω καὶ δένδρεα, τὰν δ᾽ἅλα φεύγω,], [- uu --- - -uu - uu --]
[γᾶ δέ μοι ἀσπαστά, χἀ δάσκιος εὔαδεν ὕλα,], [- u u --- - -uu -uu --]
[ἔνθα καὶ ἢν πνεύσῃ πολὺς ὥνεμος, ἁ πίτυς ᾄδει.], [-u u - -- uu -uu - uu --]
[ἦ κακὸν ὁ γριπεὺς ζώει βίον, ᾧ δόμος ἁ ναῦς,], [- uu - -- -- uu - uu - -]
[καὶ πόνος ἐστὶ θάλασσα, καὶ ἰχθύες ἁ πλάνος ἄγρα.], [- uu -u u-u u -uu - uu --]
[αὐτὰρ ἐμοὶ γλυκὺς ὕπνος ὑπὸ πλατάνῳ βαθυφύλλῳ,], [-u u- uu -u u- uu- uu--]
[καὶ παγᾶς φιλέοιμι τὸν ἐγγύθεν ἆχον ἀκούειν,], [- -- uu-u u -uu -u u--]
[ἃ τέρπει ψοφέοισα τὸν ἀγρικόν, οὐχὶ ταράσσει.], [- -- uu-u u -uu -u u--]
[Ἤρατο Πὰν Ἀχῶς τᾶς γείτονος, ἤρατο δ᾽ Ἀχὼ], [-uu - -- - -uu -uu --]
[σκιρτατᾶ Σατύρω, Σάτυρος δ᾽ἐπεμήνατο Λύδᾳ.], [--- uu- uu- uu-uu --]
[ὡς Ἀχὼ τὸν Πᾶνα, τόσον Σάτυρος φλέγεν Ἀχώ,], [- -- - -u u- uu- uu --]
[καὶ Λύδα Σατυρίσκον· Ἔρως δ᾽ἐσμύχετ᾽ ἀμοιβᾷ.], [- uu ---u u- --u u--]
[ὅσσον γὰρ τήνων τις ἐμίσεε τὸν φιλέοντα,], [-- - -- u u-uu - uu--]
[τόσσον ὁμῶς φιλέων ἠχθαίρετο, πάσχε δ᾽ἃ ποίει.], [-u u- uu- --uu -u u --]
[ταῦτα λέγω πᾶσιν τὰ διδάγματα τοῖς ἀνεράστοις·], [-u u- -- u u-uu - uu--]
[στέργετε τὼς φιλέοντας, ἵν᾽ ἢν φιλέητε φιλῆσθε.], [-uu - uu-u u - uu-u u--]
[Ἀλφειὸς μετὰ Πῖσαν ἐπὴν κατὰ πόντον ὁδεύῃ,], [--- uu -u u- uu -u u--]
[ἔρχεται εἰς Ἀρέθοισαν ἄγων κοτινηφόρον ὕδωρ,], [-uu - uu-u u- uu-uu --]
[ἕδνα φέρων καλὰ φύλλα καὶ ἄνθεα καὶ κόνιν ἱράν,], [-u u- uu -u u -uu - uu --]
[καὶ βαθὺς ἐμβαίνει τοῖς κύμασι, τὰν δὲ θάλασσαν], [- uu --- - -uu - u u--]
[νέρθεν ὑποτροχάει, κοὐ μίγνυται ὕδασιν ὕδωρ,], [-u u-uu- - -uu -uu --]
[ἁ δ᾽οὐκ οἶδε θάλασσα διερχομένω ποταμοῖο.], [- - -u u-u u-uu- uu--]
[κῶρος λινοθέτας κακομάχανος αἰνὰ διδάσκων], [-- -uu- uu-uu -u u--]
[καὶ ποταμὸν διὰ φίλτρον Ἔρως ἐδίδαξε κολυμβῆν.], [- uu- uu -u u- uu-u u--]
[Λαμπάδα θεὶς καὶ τόξα βοηλάτιν εἵλετο ῥάβδον], [-uu - - -u u-uu -uu --]
[οὖλος Ἔρως, πήρην δ᾽εἶχε κατωμαδίην,], [-u u- -- -u u-uu-]
[καὶ ζεύξας ταλαεργὸν ὑπὸ ζυγὸν αὐχένα ταύρων], [- -- uu-u u- uu -uu --]
[ἔσπειρεν Δηοῦς αὔλακα πυροφόρον.], [--- -- -uu -uu-]
[εἶπε δ᾽ἄνω βλέψας αὐτῷ Διί· "πλῆσον ἀρούρας,], [-u u- -- -- uu -u u--]
[μή σε τὸν Εὐρώπης βοῦν ὑπ᾽ ἄροτρα βάλω."], [- u u --- - u u-u u-]

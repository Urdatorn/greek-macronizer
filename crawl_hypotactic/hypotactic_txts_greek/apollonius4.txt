[αὐτὴ νῦν κάματόν γε, θεά, καὶ δήνεα κούρης], [-- - uu- u u- - -uu --]
[Κολχίδος ἔννεπε, Μοῦσα, Διὸς τέκος. ἦ γὰρ ἔμοιγε], [-uu -uu -u u- uu - u u--]
[ἀμφασίῃ νόος ἔνδον ἑλίσσεται ὁρμαίνοντι,], [-uu- uu -u u-uu ----]
[ἢ ἔμεν ἄτης πῆμα δυσίμερον, ἦ τό γʼ ἐνίσπω], [- uu -- -u u-uu - u u--]
[φύζαν ἀεικελίην, ᾗ κάλλιπεν ἔθνεα Κόλχων.], [-u u-uu- - -uu -uu --]
[ἤτοι ὁ μὲν δήμοιο μετʼ ἀνδράσιν, ὅσσοι ἄριστοι,], [-u u - --u u -uu -u u--]
[παννύχιος δόλον αἰπὺν ἐπὶ σφίσι μητιάασκεν], [-uu- uu -u u- uu -uu--]
[οἷσιν ἐνὶ μεγάροις, στυγερῷ ἐπὶ θυμὸν ἀέθλῳ], [-u u- uu- uu- uu -u u--]
[Αἰήτης ἄμοτον κεχολωμένος· οὐδʼ ὅγε πάμπαν], [--- uu- uu-uu - uu --]
[θυγατέρων τάδε νόσφιν ἑῶν τελέεσθαι ἐώλπει.], [-uu- uu -u u- uu-u u--]
[τῇ δʼ ἀλεγεινότατον κραδίῃ φόβον ἔμβαλεν Ἥρη·], [- uu-uu- uu- uu -uu --]
[τρέσσεν δʼ ,ἠύτε τις κούφη κεμάς, ἥν τε βαθείης], [-- -uu - -- uu - u u--]
[τάρφεσιν ἐν ξυλόχοιο κυνῶν ἐφόβησεν ὁμοκλή.], [-uu - uu-u u- uu-u u--]
[αὐτίκα γὰρ νημερτὲς ὀίσσατο, μή μιν ἀρωγὴν], [-uu - --u u-uu - u u--]
[ληθέμεν, αἶψα δὲ πᾶσαν ἀναπλήσειν κακότητα.], [-uu -u u -u u--- uu--]
[τάρβει δʼ ἀμφιπόλους ἐπιίστορας· ἐν δέ οἱ ὄσσε], [-- -uu- uu-uu - u u --]
[πλῆτο πυρός, δεινὸν δὲ περιβρομέεσκον ἀκουαί.], [-u u- -- u u-uu-u u--]
[πυκνὰ δὲ λευκανίης ἐπεμάσσατο, πυκνὰ δὲ κουρὶξ], [-u u -uu- uu-uu -u u --]
[ἑλκομένη πλοκάμους γοερῇ βρυχήσατʼ ἀνίῃ.], [-uu- uu- uu- --u u--]
[καί νύ κεν αὐτοῦ τῆμος ὑπὲρ μόρον ὤλετο κούρη,], [- u u -- -u u- uu -uu --]
[φάρμακα πασσαμένη, Ἥρης δʼ ἁλίωσε μενοινάς,], [-uu -uu- -- uu-u u--]
[εἰ μή μιν Φρίξοιο θεὰ σὺν παισὶ φέβεσθαι], [- - - --u u- - -u u--]
[ὦρσεν ἀτυζομένην· πτερόεις δέ οἱ ἐν φρεσὶ θυμὸς], [-u u-uu- uu- u u - uu --]
[ἰάνθη· μετὰ δʼ ἥγε παλίσσυτος ἀθρόα κόλπων], [--- uu -u u-uu -uu --]
[φάρμακα πάντʼ ἄμυδις κατεχεύατο φωριαμοῖο.], [-uu - uu- uu-uu -uu--]
[κύσσε δʼ ἑόν τε λέχος καὶ δικλίδας ἀμφοτέρωθεν], [-u u- u u- - -uu -uu--]
[σταθμούς, καὶ τοίχων ἐπαφήσατο, χερσί τε μακρὸν], [-- - -- uu-uu -u u --]
[ῥηξαμένη πλόκαμον, θαλάμῳ μνημήια μητρὶ], [-uu- uu- uu- --uu --]
[κάλλιπε παρθενίης, ἀδινῇ δʼ ὀλοφύρατο φωνῇ·], [-uu -uu- uu- uu-uu --]
[‘τόνδε τοι ἀντʼ ἐμέθεν ταναὸν πλόκον εἶμι λιποῦσα,], [-u u - uu- uu- uu -u u--]
[μῆτερ ἐμή· χαίροις δὲ καὶ ἄνδιχα πολλὸν ἰούσῃ·], [-u u- -- u u -uu -u u--]
[χαίροις Χαλκιόπη, καὶ πᾶς δόμος. αἴθε σε πόντος,], [-- -uu- - - uu -u u --]
[ξεῖνε, διέρραισεν, πρὶν Κολχίδα γαῖαν ἱκέσθαι.’], [-u u--- - -uu -u u--]
[ὧς ἄρʼ ἔφη· βλεφάρων δὲ κατʼ ἀθρόα δάκρυα χεῦεν.], [- u u- uu- u u -uu -uu --]
[οἵη δʼ ἀφνειοῖο διειλυσθεῖσα δόμοιο], [-- ---u u---u u--]
[ληιάς, ἥν τε νέον πάτρης ἀπενόσφισεν αἶσα,], [-uu - u u- -- uu-uu --]
[οὐδέ νύ πω μογεροῖο πεπείρηται καμάτοιο,], [-u u - uu-u u--- uu--]
[ἀλλʼ ἔτʼ ἀηθέσσουσα δύης καὶ δούλια ἔργα], [- u u---u u- - -uu --]
[εἶσιν ἀτυζομενη χαλεπὰς ὑπὸ χεῖρας ἀνάσσης·], [-u u-uu- uu- uu -u u--]
[τοίη ἄρʼ ἱμερόεσσα δόμων ἐξέσσυτο κούρη.], [-u u -uu-u u- --uu --]
[τῇ δὲ καὶ αὐτόματοι θυρέων ἱπόειξαν ὀχῆες,], [- u u -uu- uu- uu-u u--]
[ὠκείαις ἄψορροι ἀναθρώσκοντες ἀοιδαῖς.], [--- --u u---u u--]
[γυμνοῖσιν δὲ πόδεσσιν ἀνὰ στεινὰς θέεν οἴμους,], [--- u u-u u- -- uu --]
[λαιῇ μὲν χερὶ πέπλον ἐπʼ ὀφρύσιν ἀμφὶ μέτωπα], [-- - uu -u u -uu -u u--]
[στειλαμένη καὶ καλὰ παρήια, δεξιτερῇ δὲ], [-uu- - -u u-uu -uu- -]
[ἄκρην ὑψόθι πέζαν ἀερτάζουσα χιτῶνος.], [-- -uu -u u---u u--]
[καρπαλίμως δʼ ἀίδηλον ἀνὰ στίβον ἔκτοθι πύργων], [-uu- uu-u u- uu -uu --]
[ἄστεος εὐρυχόροιο φόβῳ ἵκετʼ· οὐδέ τις ἔγνω], [-uu -uu-u u- uu -u u --]
[τήνγε φυλακτήρων, λάθε δέ σφεας ὁρμηθεῖσα.], [-u u--- uu - uu ----]
[ἔνθεν ἴμεν νηόνδε μάλʼ ἐφράσατʼ· οὐ γὰρ ἄιδρις], [-u u- --u u -uu - u u--]
[ἦεν ὁδῶν, θαμὰ καὶ πρὶν ἀλωμένη ἀμφί τε νεκρούς,], [-u u- uu - u u-uu -u u --]
[ἀμφί τε δυσπαλέας ῥίζας χθονός, οἷα γυναῖκες], [-u u -uu- -- uu -u u--]
[φαρμακίδες· τρομερῷ δʼ ὑπὸ δείματι πάλλετο θυμός.], [-uu- uu- uu -uu -uu --]
[τὴν δὲ νέον Τιτηνὶς ἀνερχομένη περάτηθεν], [- u u- --u u-uu- uu--]
[φοιταλέην ἐσιδοῦσα θεὰ ἐπεχήρατο Μήνη], [-uu- uu-u u- uu-uu --]
[ἁρπαλέως, καὶ τοῖα μετὰ φρεσὶν ᾗσιν ἔειπεν·], [-uu- - -u u- uu -u u--]
[‘οὐκ ἄρʼ ἐγὼ μούνη μετὰ Λάτμιον ἄντρον ἀλύσκω,], [- u u- -- uu -uu -u u--]
[οὐδʼ οἴη καλῷ περιδαίομαι Ἐνδυμίωνι·], [- -- -- uu-uu -uu--]
[ἦ θαμὰ δὴ καὶ σεῖο κίον δολίῃσιν ἀοιδαῖς,], [- uu - - -u u- uu-u u--]
[μνησαμένη φιλότητος, ἵνα σκοτίῃ ἐνὶ νυκτὶ], [-uu- uu-u u- uu- uu --]
[φαρμάσσῃς εὔκηλος, ἅ τοι φίλα ἔργα τέτυκται.], [--- --u u - uu -u u--]
[νῦν δὲ καὶ αὐτὴ δῆθεν ὁμοίης ἔμμορες ἄτης·], [- u u -- -u u-- -uu --]
[δῶκε δʼ ἀνιηρόν τοι Ἰήσονα πῆμα γενέσθαι], [-u u--- u u-uu -u u--]
[δαίμων ἀλγινόεις. ἀλλʼ ἔρχεο, τέτλαθι δʼ ἔμπης,], [-- -uu- - -uu -uu --]
[καὶ πινυτή περ ἐοῦσα, πολύστονον ἄλγος ἀείρειν.’], [- uu- u u-u u-uu -u u--]
[ὦς ἄρʼ ἔφη· τὴν δʼ αἶψα πόδες φέρον ἐγκονέουσαν.], [- u u- - -u u- uu -uu--]
[ἀσπασίως δʼ ὄχθῃσιν ἐπηέρθη ποταμοῖο,], [-uu- --u u--- uu--]
[ἀντιπέρην λεύσσουσα πυρὸς σέλας, ὅ ῥά τʼ ἀέθλου], [-uu- --u u- uu - u u--]
[παννύχιοι ἥρωες ἐυφροσύνῃσιν ἔδαιον.], [-uu- --u u-uu-u u--]
[ὀξείῃ δἤπειτα διὰ κνέφας ὄρθια φωνῇ], [--- --u u- uu -uu --]
[ὁπλότατον Φρίξοιο περαιόθεν ἤπυε παίδων,], [-uu- --u u-uu -uu --]
[φρόντιν· ὁ δὲ ξὺν ἑοῖσι κασιγνήτοις ὄπα κούρης], [-u u - u u-u u--- uu --]
[αὐτῷ τʼ Αἰσονίδῃ τεκμήρατο· σῖγα δʼ ἑταῖροι], [-- -uu- --uu -u u--]
[θάμβεον, εὖτʼ ἐνόησαν ὃ δὴ καὶ ἐτήτυμον ἦεν.], [-uu - uu-u u - u u-uu --]
[τρὶς μὲν ἀνήυσεν, τρὶς δʼ ὀτρύνοντος ὁμίλου], [- u u-- - ---- u--]
[Φρόντις ἀμοιβήδην ἀντίαχεν· οἱ δʼ ἄρα τείως], [-u u--- --uu - uu --]
[ἥρωες μετὰ τήνγε θοοῖς ἐλάασκον ἐρετμοῖς.], [--- uu -u u- uu-u u--]
[οὔπω πείσματα νηὸς ἐπʼ ἠπείροιο περαίης], [-- -uu -u u ---u u--]
[βάλλον, ὁ δὲ κραιπνοὺς χέρσῳ πόδας ἧκεν Ἰήσων], [-u u - -- -- uu -u u--]
[ὑψοῦ ἀπʼ ἰκριόφιν· μετὰ δὲ Φρόντις τε καὶ Ἄργος,], [-u u -uu- uu - -- u u --]
[υἷε δύω Φρίξου, χαμάδις θόρον· ἡ δʼ ἄρα τούσγε], [-u u- -- uu- uu - uu --]
[γούνων ἀμφοτέρῃσι περισχομένη προσέειπεν·], [-- -uu-u u-uu- uu--]
[‘ἔκ με, φίλοι, ῥύσασθε δυσάμμορον, ὧς δὲ καὶ αὐτοὺς], [- u u- --u u-uu - u u --]
[ὑμέας Αἰήταο, πρὸ γάρ τʼ ἀναφανδὰ τέτυκται], [-uu ---u u - uu-u u--]
[πάντα μάλʼ, οὐδέ τι μῆχος ἱκάνεται. ἀλλʼ ἐπὶ νηὶ], [-u u -u u -u u-uu - uu --]
[φεύγωμεν, πρὶν τόνδε θοῶν ἐπιβήμεναι ἵππων.], [--- - -u u- uu-uu --]
[δώσω δὲ χρύσειον ἐγὼ δέρος, εὐνήσασα], [-- - --u u- uu ----]
[φρουρὸν ὄφιν· τύνη δὲ θεοὺς ἐνὶ σοῖσιν ἑταίροις,], [-u u- -- u u- uu -u u--]
[ξεῖνε, τεῶν μύθων ἐπιίστορας, οὕς μοι ὑπέστης,], [-u u- -- uu-uu - u u--]
[ποίησαι· μηδʼ ἔνθεν ἑκαστέρω ὁρμηθεῖσαν], [--- - -u u-uu ----]
[χήτει κηδεμόνων ὀνοτὴν καὶ ἀεικέα θείης.’], [-- -uu- uu- u u-uu --]
[Ἴσκεν ἀκηχεμένη· μέγα δὲ φρένες Αἰσονίδαο], [-u u-uu- uu - uu -uu--]
[γήθεον· αἶψα δέ μιν περὶ γούνασι πεπτηυῖαν], [-uu -u u - uu -uu ----]
[ἦκʼ ἀναειρόμενος προσπτύξατο, θάρσυνέν τε·], [- uu-uu- --uu --- -]
[‘δαιμονίη, Ζεὺς αὐτὸς Ὀλύμπιος ὅρκιος ἔστω,], [-uu- - -u u-uu -uu --]
[Ἥρη τε Ζυγίη, Διὸς εὐνέτις, ἦ μὲν ἐμοῖσιν], [-- - uu- uu -uu - u u--]
[κουριδίην σε δόμοισιν ἐνιστήσεσθαι ἄκοιτιν,], [-uu- u u-u u---u u--]
[εὖτʼ ἂν ἐς Ἑλλάδα γαῖαν ἱκώμεθα νοστήσαντες.’], [- u u -uu -u u-uu ----]
[ὧς ηὔδα, καὶ χεῖρα παρασχεδὸν ἤραρε χειρὶ], [- -- - -u u-uu -uu --]
[δεξιτερήν· ἡ δέ σφιν ἐς ἱερὸν ἄλσος ἀνώγει], [-uu- - - u u -uu -u u--]
[νῆα θοὴν ἐλάαν αὐτοσχεδόν, ὄφρʼ ἔτι νύκτωρ], [-u u- uu- --uu - uu --]
[κῶας ἑλόντες ἄγοιντο παρὲκ νόον Αἰήταο.], [-u u-u u-u u- uu ----]
[ἔνθʼ ἔπος ἠδὲ καὶ ἔργον ὁμοῦ πέλεν ἐσσυμένοισιν.], [- uu -u u -u u- uu -uu--]
[εἰς γάρ μιν βήσαντες, ἀπὸ χθονὸς αὐτίκʼ ἔωσαν], [- - - --u u- uu -u u--]
[νῆα· πολὺς δʼ ὀρυμαγδὸς ἐπειγομένων ἐλάτῃσιν], [-u u- uu-u u-uu- uu--]
[ἦεν ἀριστήων· ἡ δʼ ἔμπαλιν ἀίσσουσα], [-u u--- - -uu ----]
[γαίῃ χεῖρας ἔτεινεν ἀμήχανος. αὐτὰρ Ἰήσων], [-- -u u-u u-uu -u u--]
[θάρσυνέν τʼ ἐπέεσσι, καὶ ἴσχανεν ἀσχαλόωσαν.], [--- uu-u u -uu -uu--]
[ἦμος δʼ ἀνέρες ὕπνον ἀπʼ ὀφθαλμῶν ἐβάλοντο], [-- -uu -u u --- uu--]
[ἀγρόται, οἵ τε κύνεσσι πεποιθότες οὔποτε νύκτα], [-uu - u u-u u-uu -uu --]
[ἄγχαυρον κνώσσουσιν, ἀλευάμενοι φάος ἠοῦς,], [--- --u u-uu- uu --]
[μὴ πρὶν ἀμαλδύνῃ θηρῶν στίβον ἠδὲ καὶ ὀδμὴν], [- u u--- -- uu -u u --]
[θηρείην λευκῇσιν ἐνισκίμψασα βολῇσιν·], [--- --u u---u u--]
[τῆμος ἄρʼ Αἰσονίδης κούρη τʼ ἀπὸ νηὸς ἔβησαν], [-u u -uu- -- uu -u u--]
[ποιήεντʼ ἀνὰ χῶρον, ἵνα κριοῦ καλέονται], [--- uu -u u- -- uu--]
[εὐναί, ὅθι πρῶτον κεκμηότα γούνατʼ ἔκαμψεν,], [-u u- -- --uu -u u--]
[νώτοισιν φορέων Μινυήιον υἷʼ Ἀθάμαντος.], [--- uu- uu-uu - uu--]
[ἐγγύθι δʼ αἰθαλόεντα πελεν βωμοῖο θέμεθλα,], [-uu -uu-u u- --u u--]
[ὅν ῥά ποτʼ Αἰολίδης Διὶ Φυξίῳ εἵσατο Φρίξος,], [- u u -uu- uu -uu -uu --]
[ῥέζων κεῖνο τέρας παγχρύσεον, ὥς οἱ ἔειπεν], [-- -u u- --uu - u u--]
[Ἑρμείας πρόφρων ξυμβλήμενος. ἔνθʼ ἄρα τούσγε], [--- -- --uu - uu --]
[Ἄργου φραδμοσύνῃσιν ἀριστῆες μεθέηκαν.], [-- -uu-u u--- uu--]
[τὼ δὲ διʼ ἀτραπιτοῖο μεθʼ ἱερὸν ἄλσος ἵκοντο,], [- u u -uu-u u -uu -u u--]
[φηγὸν ἀπειρεσίην διζημένω, ᾗ ἔπι κῶας], [-u u-uu- --uu - uu --]
[βέβλητο, νεφέλῃ ἐναλίγκιον, ἥ τʼ ἀνιόντος], [--- uu- uu-uu - uu--]
[ἠελίου φλογερῇσιν ἐρεύθεται ἀκτίνεσσιν.], [-uu- uu-u u-uu ----]
[αὐτὰρ ὁ ἀντικρὺ περιμήκεα τείνετο δειρὴν], [-u u --- uu-uu -uu --]
[ὀξὺς ἀύπνοισιν προϊδὼν ὄφις ὀφθαλμοῖσιν], [-u u--- uu- uu ----]
[νισσομένους, ῥοίζει δὲ πελώριον· ἀμφὶ δὲ μακραὶ], [-uu- -- u u-uu -u u --]
[ἠιόνες ποταμοῖο καὶ ἄσπετον ἴαχεν ἄλσος.], [-uu- uu-u u -uu -uu --]
[ἔκλυον οἳ καὶ πολλὸν ἑκὰς Τιτηνίδος Αἴης], [-uu - - -u u- --uu --]
[Κολχίδα γῆν ἐνέμοντο παρὰ προχοῇσι Λύκοιο,], [-uu - uu-u u- uu-u u--]
[ὅς τʼ ἀποκιδνάμενος ποταμοῦ κελάδοντος Ἀράξεω], [- uu-uu- uu- uu-u u--]
[Φάσιδι συμφέρεται ἱερὸν ῥόον· οἱ δὲ συνάμφω], [-uu -uu- uu- uu - u u--]
[Καυκασίην ἅλαδʼ εἰς ἓν ἐλαυνόμενοι προχέουσιν.], [-uu- uu - u u-uu- uu--]
[δείματι δʼ ἐξέγροντο λεχωίδες, ἀμφὶ δὲ παισὶν], [-uu ---u u-uu -u u --]
[νηπιάχοις, οἵ τέ σφιν ὑπʼ ἀγκαλίδεσσιν ἴαυον,], [-uu- - - u u -uu-u u--]
[ῥοίζῳ παλλομένοις χεῖρας βάλον ἀσχαλόωσαι.], [-- -uu- -- uu -uu--]
[ὡς δʼ ὅτε τυφομένης ὕλης ὕπερ αἰθαλόεσσαι], [- uu -uu- -- uu -uu--]
[καπνοῖο στροφάλιγγες ἀπείριτοι εἱλίσσονται,], [--- uu-u u-uu ----]
[ἄλλη δʼ αἶψʼ ἑτέρῃ ἐπιτέλλεται αἰὲν ἐπιπρὸ], [-- - uu- uu-uu -u u--]
[νειόθεν εἰλίγγοισιν ἐπήορος ἐξανιοῦσα·], [-uu ---u u-uu -uu--]
[ὧς τότε κεῖνο πέλωρον ἀπειρεσίας ἐλέλιξεν], [- uu -u u-u u-uu- uu--]
[ῥυμβόνας ἀζαλέῃσιν ἐπηρεφέας φολίδεσσιν.], [-uu -uu-u u-uu- uu--]
[τοῖο δʼ ἑλισσομένοιο κατʼ ὄμματα νίσσετο κούρη,], [-u u-uu-u u -uu -uu --]
[ὕπνον ἀοσσητῆρα, θεῶν ὕπατον, καλέουσα], [-u u---u u- uu- uu--]
[ἡδείῃ ἐνοπῇ, θέλξαι τέρας· αὖε δʼ ἄνασσαν], [--- uu- -- uu -u u--]
[νυκτιπόλον, χθονίην, εὐαντέα δοῦναι ἐφορμήν.], [-uu- uu- --uu -u u--]
[εἵπετο δʼ Αἰσονίδης πεφοβημένος, αὐτὰρ ὅ γʼ ἤδη], [-uu -uu- uu-uu -u u --]
[οἴμῃ θελγόμενος δολιχὴν ἀνελύετʼ ἄκανθαν], [-- -uu- uu- uu-u u--]
[γηγενέος σπείρης, μήκυνε δὲ μυρία κύκλα,], [-uu- -- --u u -uu --]
[οἷον ὅτε βληχροῖσι κυλινδόμενον πελάγεσσιν], [-u u- --u u-uu- uu--]
[κῦμα μέλαν κωφόν τε καὶ ἄβρομον· ἀλλὰ καὶ ἔμπης], [-u u- -- u u -uu -u u --]
[ὑψοῦ σμερδαλέην κεφαλὴν μενέαινεν ἀείρας], [-- -uu- uu- uu-u u--]
[ἀμφοτέρους ὀλοῇσι περιπτύξαι γενύεσσιν.], [-uu- uu-u u--- uu--]
[ἡ δέ μιν ἀρκεύθοιο νέον τετμηότι θαλλῷ], [- u u ---u u- --uu --]
[βάπτουσʼ ἐκ κυκεῶνος ἀκήρατα φάρμακʼ ἀοιδαῖς], [-- - uu-u u-uu -u u--]
[ῥαῖνε κατʼ ὀφθαλμῶν· περί τʼ ἀμφί τε νήριτος ὀδμὴ], [-u u --- uu -u u -uu --]
[φαρμάκου ὕπνον ἔβαλλε· γένυν δʼ αὐτῇ ἐνὶ χώρῃ], [-uu -u u-u u- -- uu --]
[θῆκεν ἐρεισάμενος· τὰ δʼ ἀπείρονα πολλὸν ὀπίσσω], [-u u-uu- u u-uu -u u--]
[κύκλα πολυπρέμνοιο διὲξ ὕλης τετάνυστο.], [-u u---u u- -- uu--]
[ἔνθα δʼ ὁ μὲν χρύσειον ἀπὸ δρυὸς αἴνυτο κῶας,], [-u u - --u u- uu -uu --]
[κούρης κεκλομένης· ἡ δʼ ἔμπεδον ἑστηυῖα], [-- -uu- - -uu ----]
[φαρμάκῳ ἔψηχεν θηρὸς κάρη, εἰσόκε δή μιν], [-uu --- -- uu -uu - -]
[αὐτὸς ἑὴν ἐπὶ νῆα παλιντροπάασθαι Ἰήσων], [-u u- uu -u u-uu-u u--]
[ἤνωγεν, λεῖπεν δὲ πολύσκιον ἄλσος Ἄρηος.], [--- -- u u-uu -u u--]
[ὡς δὲ σεληναίην διχομήνιδα παρθένος αἴγλην], [- u u--- uu-uu -uu --]
[ὑψόθεν ἐξανέχουσαν ὑπωροφίου θαλάμοιο], [-uu -uu-u u-uu- uu--]
[λεπταλέῳ ἑανῷ ὑποΐσχεται· ἐν δέ οἱ ἦτορ], [-uu- uu- uu-uu - u u --]
[χαίρει δερκομένης καλὸν σέλας· ὧς τότʼ Ἰήσων], [-- -uu- -- uu - u u--]
[γηθόσυνος μέγα κῶας ἑαῖς ἐναείρατο χερσίν·], [-uu- uu -u u- uu-uu --]
[καί οἱ ἐπὶ ξανθῇσι παρηίσιν ἠδὲ μετώπῳ], [- u u- --u u-uu -u u--]
[μαρμαρυγῇ ληνέων φλογὶ εἴκελον ἷζεν ἔρευθος.], [-uu- -- uu -uu -u u--]
[ὅσση δὲ ῥινὸς βοὸς ἤνιος ἢ ἐλάφοιο], [-- - -- uu -uu - uu--]
[γίγνεται, ἥν τʼ ἀγρῶσται ἀχαιινέην καλέουσιν,], [-uu - --u u-uu- uu--]
[τόσσον ἔην πάντῃ χρύσεον ἐφύπερθεν ἄωτον.], [-u u- -- uu- uu-u u--]
[βεβρίθει λήνεσσιν ἐπηρεφές· ἤλιθα δὲ χθὼν], [--- --u u-uu -uu - -]
[αἰὲν ὑποπρὸ ποδῶν ἀμαρύσσετο νισσομένοιο.], [-u u-u u- uu-uu -uu--]
[ἤιε δʼ ἄλλοτε μὲν λαιῷ ἐπιειμένος ὤμῳ], [-uu -uu - -- uu-uu --]
[αὐχένος ἐξ ὑπάτοιο ποδηνεκές, ἄλλοτε δʼ αὖτε], [-uu - uu-u u-uu -uu --]
[εἴλει ἀφασσόμενος· περὶ γὰρ δίεν, ὄφρα ἓ μή τις], [-u u-uu- uu - uu -u u - -]
[ἀνδρῶν ἠὲ θεῶν νοσφίσσεται ἀντιβολήσας.], [-- -u u- --uu -uu--]
[Ἠὼς μέν ῥʼ ἐπὶ γαῖαν ἐκίδνατο, τοὶ δʼ ἐς ὅμιλον], [-- - uu -u u-uu - u u--]
[ἷξον· θάμβησαν δὲ νέοι μέγα κῶας ἰδόντες], [-- --- u u- uu -u u--]
[λαμπόμενον στεροπῇ ἴκελον Διός. ὦρτο δʼ ἕκαστος], [-uu- uu- uu- uu -u u--]
[ψαῦσαι ἐελδόμενος δέχθαι τʼ ἐνὶ χερσὶν ἑῇσιν.], [-u u-uu- -- uu -u u--]
[Αἰσονίδης δʼ ἄλλους μὲν ἐρήτυε, τῷ δʼ ἐπὶ φᾶρος], [-uu- -- u u-uu - uu --]
[κάββαλε νηγάτεον· πρύμνῃ δʼ ἐνεείσατο κούρην], [-uu -uu- -- uu-uu --]
[ἀνθέμενος, καὶ τοῖον ἔπος μετὰ πᾶσιν ἔειπεν·], [-uu- - -u u- uu -u u--]
[‘μηκέτι νῦν χάζεσθε, φίλοι, πάτρηνδε νέεσθαι.], [-uu - --u u- --u u--]
[ἤδη γὰρ χρειώ, τῆς εἵνεκα τήνδʼ ἀλεγεινὴν], [-- - -- - -uu - uu--]
[ναυτιλίην ἔτλημεν ὀιζύι μοχθίζοντες,], [-uu- --u u-- ----]
[εὐπαλέως κούρης ὑπὸ δήνεσι κεκράανται.], [-uu- -- uu -uu ----]
[τὴν μὲν ἐγὼν ἐθέλουσαν ἀνάξομαι οἴκαδʼ ἄκοιτιν], [- u u- uu-u u-uu -u u--]
[κουριδίην· ἀτὰρ ὔμμες Ἀχαιίδος οἷά τε πάσης], [-uu- uu -u u-uu -u u --]
[αὐτῶν θ᾽ὑμείων ἐσθλὴν ἐπαρωγὸν ἐοῦσαν], [-- --- -- uu-u u--]
[σώετε. δὴ γάρ που, μάλʼ ὀίομαι, εἶσιν ἐρύξων], [-uu - - - u u-uu -u u--]
[Αἰήτης ὁμάδῳ πόντονδʼ ἴμεν ἐκ ποταμοῖο.], [--- uu- -- uu - uu--]
[ἀλλʼ οἱ μὲν διὰ νηός, ἀμοιβαδὶς ἀνέρος ἀνὴρ], [- - - uu -u u-uu -uu --]
[ἑζόμενος, πηδοῖσιν ἐρέσσετε· τοὶ δὲ βοείας], [-uu- --u u-uu - u u--]
[ἀσπίδας ἡμίσεες, δῄων θοὸν ἔχμα βολάων,], [-uu -uu- -- uu -u u--]
[προσχόμενοι νόστῳ ἐπαμύνετε. νῦν δʼ ἐνὶ χερσὶν], [-uu- -- uu-uu - uu --]
[παῖδας ἑοὺς πάτρην τε φίλην, γεραρούς τε τοκῆας], [-u u- -- u u- uu- u u--]
[ἴσχομεν· ἡμετέρῃ δʼ ἐπερείδεται Ἑλλὰς ἐφορμῇ,], [-uu -uu- uu-uu -u u--]
[ἠὲ κατηφείην, ἢ καὶ μέγα κῦδος ἀρέσθαι.’], [-u u--- - - uu -u u--]
[ὧς φάτο, δῦνε δὲ τεύχεʼ ἀρήια· τοὶ δʼ ἰάχησαν], [- uu -u u -u u-uu - uu--]
[θεσπέσιον μεμαῶτες. ὁ δὲ ξίφος ἐκ κολεοῖο], [-uu- uu-u u - uu - uu--]
[σπασσάμενος πρυμναῖα νεὼς ἀπὸ πείσματʼ ἔκοψεν.], [-uu- --u u- uu -u u--]
[ἄγχι δὲ παρθενικῆς κεκορυθμένος ἰθυντῆρι], [-u u -uu- uu-uu ----]
[Ἀγκαίῳ παρέβασκεν· ἐπείγετο δʼ εἰρεσίῃ νηῦς], [--- uu-u u-uu -uu- -]
[σπερχομένων ἄμοτον ποταμοῦ ἄφαρ ἐκτὸς ἐλάσσαι.], [-uu- uu- uu- uu -u u--]
[ἤδη δʼ Αἰήτῃ ὑπερήνορι πᾶσί τε Κόλχοις], [-- --- uu-uu -u u --]
[Μηδείης περίπυστος ἔρως καὶ ἔρ γʼ ἐτέτυκτο.], [--- uu-u u- - - uu--]
[ἐς δʼ ἀγορὴν ἀγέροντʼ ἐνὶ τεύχεσιν· ὅσσα δέ πόντου], [- uu- uu- uu -uu -u u --]
[κύματα χειμερίοιο κορύσσεται ἐξ ἀνέμοιο,], [-uu -uu-u u-uu - uu--]
[ἢ ὅσα φύλλα χαμᾶζε περικλαδέος πέσεν ὕλης], [- uu -u u-u u-uu- uu --]
[φυλλοχόῳ ἐνὶ μηνί· τίς ἂν τάδε τεκμήραιτο;], [-uu- uu -u u - uu ----]
[ὧς οἱ ἀπειρέσιοι ποταμοῦ παρεμέτρεον ὄχθας,], [- u u-uu- uu- uu-uu --]
[κλαγγῇ μαιμώοντες· ὁ δʼ εὐτύκτῳ ἐνὶ δίφρῳ], [-- ---u u --- uu --]
[Αἰήτης ἵπποισι μετέπρεπεν, οὕς οἱ ὄπασσεν], [--- --u u-uu - u u--]
[ἠέλιος πνοιῇσιν ἐειδομένους ἀνέμοιο,], [-uu- --u u-uu- uu--]
[σκαιῇ μέν ῥʼ ἐνὶ χειρὶ σάκος δινωτὸν ἀείρων,], [-- - uu -u u- --u u--]
[τῇ δʼ ἑτέρῃ πεύκην περιμήκεα· πὰρ δέ οἱ ἔγχος], [- uu- -- uu-uu - u u --]
[ἀντικρὺ τετάνυστο πελώριον. ἡνία δʼ ἵππων], [--- uu-u u-uu -uu --]
[γέντο χεροῖν Ἄψυρτος. υπεκπρὸ δὲ πόντον ἔταμνεν], [-u u- --u u-u u -u u--]
[νηῦς ἤδη κρατεροῖσιν ἐπειγομένη ἐρέτῃσιν,], [- -- uu-u u-uu- uu--]
[καὶ μεγάλου ποταμοῖο καταβλώσκοντι ῥεέθρῳ.], [- uu- uu-u u---u u--]
[αὐτὰρ ἄναξ ἄτῃ πολυπήμονι χεῖρας ἀείρας], [-u u- -- uu-uu -u u--]
[ἠέλιον καὶ Ζῆνα κακῶν ἐπιμάρτυρας ἔργων], [-uu- - -u u- uu-uu --]
[κέκλετο· δεινὰ δὲ παντὶ παρασχεδὸν ἤπυε λαῷ], [-uu -u u -u u-uu -uu --]
[εἰ μή οἱ κούρην αὐτάγρετον, ἢ ἀνὰ γαῖαν,], [- - - -- --uu - uu --]
[ἢ πλωτῆς εὑρόντες ἔτʼ εἰν ἁλὸς οἴδματι νῆα,], [- -- --u u - uu -uu --]
[ἄξουσιν, καὶ θυμὸν ἐνιπλήσει μενεαίνων], [--- - -u u--- uu--]
[τίσασθαι τάδε πάντα, δαήσονται κεφαλῇσιν], [--- uu -u u--- uu--]
[πάντα χόλον καὶ πᾶσαν ἑὴν ὑποδέγμενοι ἄτην.], [-u u- - -u u- uu-uu --]
[ὧς ἔφατʼ Αἰήτης· αὐτῷ δʼ ἐνὶ ἤματι Κόλχοι], [- uu --- -- uu -uu --]
[νῆάς τʼ εἰρύσσαντο, καὶ ἄρμενα νηυσὶ βάλοντο,], [-- ---u u -uu -u u--]
[αὐτῷ δʼ ἤματι πόντον ἀνήιον· οὐδέ κε φαίης], [-- -uu -u u-uu -u u --]
[τόσσον νηίτην στόλον ἔμμεναι, ἀλλʼ οἰωνῶν], [-- --- uu -uu - ---]
[ἰλαδὸν ἄσπετον ἔθνος ἐπιβρομέειν πελάγεσσιν.], [-uu -uu -u u-uu- uu--]
[οἱ δʼ ἀνέμου λαιψηρὰ θεᾶς βουλῇσιν ἀέντος], [- uu- --u u- --u u--]
[Ἥρης, ὄφρʼ ὤκιστα κακὸν Πελίαο δόμοισιν], [-- - --u u- uu-u u--]
[Αἰαίη Μήδεια Πελασγίδα γαῖαν ἵκηται,], [--- --u u-uu -u u--]
[ἠοῖ ἐνὶ τριτάτῃ πρυμνήσια νηὸς ἔδησαν], [-u u- uu- --uu -u u--]
[Παφλαγόνων ἀκτῇσι, πάροιθʼ Ἅλυος ποταμοῖο.], [-uu- --u u- uu- uu--]
[ἡ γάρ σφʼ ἐξαποβάντας ἀρέσσασθαι θυέεσσιν], [- - -uu-u u--- uu--]
[ἠνώγει Ἑκάτην. καὶ δὴ τὰ μέν, ὅσσα θυηλὴν], [--- uu- - - u u -u u--]
[κούρη πορσανέουσα τιτύσκετο, μήτε τις ἴστωρ], [-- -uu-u u-uu -u u --]
[εἴη, μήτʼ ἐμὲ θυμὸς ἐποτρύνειεν ἀείδειν.], [-- - uu -u u---u u--]
[ἅζομαι αὐδῆσαι· τό γε μὴν ἕδος ἐξέτι κείνου,], [-uu --- u u - uu -uu --]
[ὅ ῥα θεᾷ ἥρωες ἐπὶ ῥηγμῖσιν ἔδειμαν,], [- u u- --u u- --u u--]
[ἀνδράσιν ὀψιγόνοισι μένει καὶ τῆμος ἰδέσθαι.], [-uu -uu-u u- - -u u--]
[αὐτίκα δʼ Αἰσονίδης ἐμνήσατο, σὺν δὲ καὶ ὧλλοι], [-uu -uu- --uu - u u --]
[ἥρωες, Φινῆος, ὃ δὴ πλόον ἄλλον ἔειπεν], [--- --u u - uu -u u--]
[ἐξ Αἴης ἔσσεσθαι· ἀνώιστος δʼ ἐτέτυκτο], [- -- --u u--- uu--]
[πᾶσιν ὁμῶς. Ἄργος δὲ λιλαιομένοις ἀγόρευσεν·], [-u u- -- u u-uu- uu--]
[‘Νισσόμεθʼ Ὀρχομενὸν τὴν ἔχραεν ὔμμι περῆσαι], [-uu -uu- - -uu -u u--]
[νημερτὴς ὅδε μάντις, ὅτῳ ξυνέβητε πάροιθεν.], [--- uu -u u- uu-u u--]
[ἔστιν γὰρ πλόος ἄλλος, ὃν ἀθανάτων ἱερῆες], [-- - uu -u u -uu- uu--]
[πέφραδον, οἳ Θήβης Τριτωνίδος ἐκγεγάασιν.], [-uu - -- --uu -uu--]
[οὔπω τείρεα πάντα, τά τʼ οὐρανῷ εἱλίσσονται,], [-- -uu -u u -uu ----]
[οὐδέ τί πω Δαναῶν ἱερὸν γένος ἦεν ἀκοῦσαι], [-u u - uu- uu- uu -u u--]
[πευθομένοις· οἶοι δʼ ἔσαν Ἀρκάδες Ἀπιδανῆες,], [-uu- -- uu -uu -uu--]
[Ἀρκάδες, οἳ καὶ πρόσθε σεληναίης ὑδέονται], [-uu - - -u u--- uu--]
[ζώειν, φηγὸν ἔδοντες ἐν οὔρεσιν. οὐδὲ Πελασγὶς], [-- -u u-u u -uu -u u--]
[χθὼν τότε κυδαλίμοισιν ἀνάσσετο Δευκαλίδῃσιν,], [- uu -uu-u u-uu -uu--]
[ἦμος ὅτʼ Ἠερίη πολυλήιος ἐκλήιστο,], [-u u -uu- uu-uu ----]
[μήτηρ Αἴγυπτος προτερηγενέων αἰζηῶν,], [-- --- uu-uu- ---]
[καὶ ποταμὸς Τρίτων ἠύρροος, ᾧ ὕπο πᾶσα], [- uu- -- --uu - uu --]
[ἄρδεται Ἠερίη· Διόθεν δέ μιν οὔποτε δεύει], [-uu -uu- uu- u u -uu --]
[ὄμβρος· ἅλις προχοῇσι δʼ ἀνασταχύουσιν ἄρουραι.], [-u u- uu-u u-uu-u u--]
[ἔνθεν δή τινά φασι πέριξ διὰ πᾶσαν ὁδεῦσαι], [-- - uu -u u- uu -u u--]
[Εὐρώπην Ἀσίην τε βίῃ καὶ κάρτεϊ λαῶν], [--- uu- u u- - -uu --]
[σφωιτέρων θάρσει τε πεποιθότα· μυρία δʼ ἄστη], [-uu- -- u u-uu -uu --]
[νάσσατʼ ἐποιχόμενος, τὰ μὲν ἤ ποθι ναιετάουσιν,], [-u u-uu- u u - uu -uu--]
[ἠὲ καὶ οὔ· πουλὺς γὰρ ἄδην ἐπενήνοθεν αἰών.], [-u u - -- u u- uu-uu --]
[αἶά γε μὴν ἔτι νῦν μένει ἔμπεδον υἱωνοί τε], [-u u - uu - uu -uu --- -]
[τῶνδʼ ἀνδρῶν, οὓς ὅσγε καθίσσατο ναιέμεν Αἶαν,], [- -- - -u u-uu -uu --]
[οἳ δή τοι γραπτῦς πατέρων ἕθεν εἰρύονται,], [- - - -- uu- uu ----]
[κύρβιας, οἷς ἔνι πᾶσαι ὁδοὶ καὶ πείρατʼ ἔασιν], [-uu - uu -u u- - -u u--]
[ὑγρῆς τε τραφερῆς τε πέριξ ἐπινισσομένοισιν.], [-- - uu- u u- uu-uu--]
[ἔστι δέ τις ποταμός, ὕπατον κέρας Ὠκεανοῖο,], [-u u - uu- uu- uu -uu--]
[εὐρύς τε προβαθής τε καὶ ὁλκάδι νηὶ περῆσαι·], [-- - uu- u u -uu -u u--]
[Ἴστρον μιν καλέοντες ἑκὰς διετεκμήραντο·], [-- - uu-u u- uu----]
[ὅς δή τοι τείως μὲν ἀπείρονα τέμνετʼ ἄρουραν], [- - - -- u u-uu -u u--]
[εἷς οἶος· πηγαὶ γὰρ ὑπὲρ πνοιῆς βορέαο], [- -- -- u u- -- uu--]
[Ῥιπαίοις ἐν ὄρεσσιν ἀπόπροθι μορμύρουσιν.], [--- u u-u u-uu ----]
[ἀλλʼ ὁπόταν Θρῃκῶν Σκυθέων τʼ ἐπιβήσεται οὔρους,], [- uu- -- uu- uu-uu --]
[ἔνθα διχῆ τὸ μὲν ἔνθα μετʼ ἠῴην ἅλα βάλλει], [-u u- u u -u u --- uu --]
[τῇδʼ ὕδωρ, τὸ δʼ ὄπισθε βαθὺν διὰ κόλπον ἵησιν], [- -- u u-u u- uu -u u--]
[σχιζόμενος πόντου Τρινακρίου εἰσανέχοντα,], [-uu- -- --uu -uu--]
[γαίῃ ὃς ὑμετέρῃ παρακέκλιται, εἰ ἐτεὸν δὴ], [-u u -uu- uu-uu - uu- -]
[ὑμετέρης γαίης Ἀχελώιος ἐξανίησιν.’], [-uu- -- uu-uu -uu--]
[ὧς ἄρʼ ἔφη· τοῖσιν δὲ θεὰ τέρας ἐγγυάλιξεν], [- u u- -- u u- uu -uu--]
[αἴσιον, ᾧ καὶ πάντες ἐπευφήμησαν ἰδόντες], [-uu - - -u u---u u--]
[στέλλεσθαι τήνδʼ οἶμον. ἐπιπρὸ γὰρ ὁλκὸς ἐτύχθη], [--- - -u u-u u -u u--]
[οὐρανίης ἀκτῖνος, ὅπῃ καὶ ἀμεύσιμον ἦεν.], [-uu- --u u- u u-uu --]
[γηθόσυνοι δὲ Λύκοιο κατʼ αὐτόθι παῖδα λιπόντες], [-uu- u u-u u -uu -u u--]
[λαίφεσι πεπταμένοισιν ὑπεὶρ ἅλα ναυτίλλοντο,], [-uu -uu-u u- uu ----]
[οὔρεα Παφλαγόνων θηεύμενοι. οὐδὲ Κάραμβιν], [-uu -uu- --uu -u u--]
[γνάμψαν, ἐπεὶ πνοιαί τε καὶ οὐρανίου πυρὸς αἴγλη], [-u u- -- u u -uu- uu --]
[μεῖνεν, ἕως Ἴστροιο μέγαν ῥόον εἰσαφίκοντο.], [-u u- --u u- uu -uu--]
[Κόλχοι δʼ αὖτʼ ἄλλοι μέν, ἐτώσια μαστεύοντες,], [-- - -- u u-uu ----]
[Κυανέας Πόντοιο διὲκ πέτρας ἐπέρησαν·], [-uu- --u u- -- uu--]
[ἄλλοι δʼ αὖ ποταμὸν μετεκίαθον, οἷσιν ἄνασσεν], [-- - uu- uu-uu -u u--]
[Ἄψυρτος, Καλὸν δὲ διὰ στόμα πεῖρε λιασθείς.], [--- -- u u- uu -u u--]
[τῶ καὶ ὑπέφθη τούσγε βαλὼν ὕπερ αὐχένα γαίης], [- u u-- -u u- uu -uu --]
[κόλπον ἔσω πόντοιο πανέσχατον Ἰονίοιο.], [-u u- --u u-uu -uu--]
[Ἴστρῳ γάρ τις νῆσος ἐέργεται οὔνομα Πεύκη,], [-- - - -u u-uu -uu --]
[τριγλώχιν, εὖρος μὲν ἐς αἰγιαλοὺς ἀνέχουσα,], [--- -- u u -uu- uu--]
[στεινὸν δʼ αὖτʼ ἀγκῶνα ποτὶ ῥόον· ἀμφὶ δὲ δοιαὶ], [-- - --u u- uu -u u --]
[σχίζονται προχοαί. τὴν μὲν καλέουσι Νάρηκος·], [--- uu- - - uu-u u--]
[τὴν δʼ ὑπὸ τῇ νεάτῃ, Καλὸν στόμα. τῇ δὲ διαπρὸ], [- uu - uu- -- uu - u u--]
[Ἄψυρτος Κόλχοι τε θοώτερον ὡρμήθησαν·], [--- -- u u-uu ----]
[οἱ δʼ ὑψοῦ νήσοιο κατʼ ἀκροτάτης ἐνέοντο], [- -- --u u -uu- uu--]
[τηλόθεν. εἱαμενῇσι δʼ ἐν ἄσπετα πώεα λεῖπον], [-uu -uu-u u -uu -uu --]
[ποιμένες ἄγραυλοι νηῶν φόβῳ, οἷά τε θῆρας], [-uu --- -- uu -u u --]
[ὀσσόμενοι πόντου μεγακήτεος ἐξανιόντας.], [-uu- -- uu-uu -uu--]
[οὐ γάρ πω ἁλίας γε πάρος ποθὶ νῆας ἴδοντο,], [- - - uu- u u- uu -u u--]
[οὔτʼ οὖν Θρήιξιν μιγάδες Σκύθαι, οὐδὲ Σίγυννοι,], [- - --- uu- uu -u u--]
[οὔτʼ οὖν Γραυκένιοι, οὔθʼ οἱ περὶ Λαύριον ἤδη], [- - -uu- - - uu -uu --]
[Σίνδοι ἐρημαῖον πεδίον μέγα ναιετάοντες.], [-u u--- uu- uu -uu--]
[αὐτὰρ ἐπεί τʼ Ἄγγουρον ὄρος, καὶ ἄπωθεν ἐόντα], [-u u- --u u- u u-u u--]
[Ἀγγούρου ὄρεος σκόπελον πάρα Καυλιακοῖο,], [--- uu- uu- uu -uu--]
[ᾧ πέρι δὴ σχίζων Ἴστρος ῥόον ἔνθα καὶ ἔνθα], [- uu - -- -- uu -u u --]
[βάλλει ἁλός, πεδίον τε τὸ Λαύριον ἠμείψαντο,], [-u u- uu- u u -uu ----]
[δή ῥα τότε Κρονίην Κόλχοι ἅλαδʼ ἐκπρομολόντες], [- u u- uu- -- uu -uu--]
[πάντῃ, μή σφε λάθοιεν, ὑπετμήξαντο κελεύθους.], [-- - u u-u u---u u--]
[οἱ δʼ ὄπιθεν ποταμοῖο κατήλυθον, ἐκ δʼ ἐπέρησαν], [- uu- uu-u u-uu - uu--]
[δοιὰς Ἀρτέμιδος Βρυγηίδας ἀγχόθι νήσους.], [-- -uu- --uu -uu --]
[τῶν δʼ ἤτοι ἑτέρῃ μὲν ἐν ἱερὸν ἔσκεν ἔδεθλον·], [- -- uu- u u -uu -u u--]
[ἐν δʼ ἑτέρῃ, πληθὺν πεφυλαγμένοι Ἀψύρτοιο,], [- uu- -- uu-uu ----]
[βαῖνον· ἐπεὶ κείνας πολέων λίπον ἔνδοθι νήσους], [-u u- -- uu- uu -uu --]
[αὔτως, ἁζόμενοι κούρην Διός· αἱ δὲ δὴ ἄλλαι], [-- -uu- -- uu - u u --]
[στεινόμεναι Κόλχοισι πόρους εἴρυντο θαλάσσης.], [-uu- --u u- --u u--]
[ὧς δὲ καὶ εἰς ἀκτὰς πληθὺν λίπεν ἀγχόθι νήσων], [- u u - -- -- uu -uu --]
[μέσφα Σαλαγγῶνος ποταμοῦ καὶ Νέστιδος αἴης.], [-u u--- uu- - -uu --]
[ἔνθα κε λευγαλέῃ Μινύαι τότε δηιοτῆτι], [-u u -uu- uu- uu -uu--]
[παυρότεροι πλεόνεσσιν ὑπείκαθον· ἀλλὰ πάροιθεν], [-uu- uu-u u-uu -u u--]
[συνθεσίην, μέγα νεῖκος ἀλευάμενοι, ἐτάμοντο,], [-uu- uu -u u-uu- uu--]
[κῶας μὲν χρύσειον, ἐπεί σφισιν αὐτὸς ὑπέστη], [-- - --u u- uu -u u--]
[Αἰήτης, εἰ κεῖνοι ἀναπλήσειαν ἀέθλους,], [--- - -u u---u u--]
[ἔμπεδον εὐδικίῃ σφέας ἑξέμεν, εἴτε δόλοισιν,], [-uu -uu- uu -uu -u u--]
[εἴτε καὶ ἀμφαδίην αὔτως ἀέκοντος ἀπηύρων·], [-u u -uu- -- uu-u u--]
[αὐτὰρ Μήδειάν γε (τὸ γὰρ πέλεν ἀμφήριστον)], [-- --- u u - uu ----]
[παρθέσθαι κούρῃ Λητωίδι νόσφιν ὁμίλου,], [--- -- --uu -u u--]
[εἰσόκε τις δικάσῃσι θεμιστούχων βασιλήων,], [-uu - uu-u u--- uu--]
[εἴτε μιν εἰς πατρὸς χρειὼ δόμον αὖτις ἱκάνειν,], [-u u - -- -- uu -u u--]
[εἴτε μεθʼ Ἑλλάδα γαῖαν ἀριστήεσσιν ἕπεσθαι.], [-u u -uu -u u---u u--]
[ἔνθα δʼ ἐπεὶ τὰ ἕκαστα νόῳ πεμπάσσατο κούρη,], [-u u- u u-u u- --uu --]
[δή ῥά μιν ὀξεῖαι κραδίην ἐλέλιξαν ἀνῖαι], [- u u --- uu- uu-u u--]
[νωλεμές· αἶψα δὲ νόσφιν Ἰήσονα μοῦνον ἑταίρων], [-uu -u u -u u-uu -u u--]
[ἐκπροκαλεσσαμένη ἄγεν ἄλλυδις, ὄφρʼ ἐλίασθεν], [-uu-uu- uu -uu - uu--]
[πολλὸν ἑκάς, στονόεντα δʼ ἐνωπαδὶς ἔκφατο μῦθον·], [-u u- uu-u u-uu -uu --]
[‘Αἰσονίδη, τίνα τήνδε συναρτύνασθε μενοινὴν], [-uu- uu -u u---u u--]
[ἀμφʼ ἐμοί; ἦέ σε πάγχυ λαθιφροσύναις ἐνέηκαν], [- uu -u u -u u-uu- uu--]
[ἀγλαΐαι, τῶν δʼ οὔτι μετατρέπῃ, ὅσσʼ ἀγόρευες], [-uu- - -u u-uu - uu--]
[χρειοῖ ἐνισχόμενος; ποῦ τοι Διὸς Ἱκεσίοιο], [-u u-uu- - - uu -uu--]
[ὅρκια, ποῦ δὲ μελιχραὶ ὑποσχεσίαι βεβάασιν;], [-uu - u u-u u-uu- uu--]
[ᾗς ἐγὼ οὐ κατὰ κόσμον ἀναιδήτῳ ἰότητι], [- uu - uu -u u--- uu--]
[πάτρην τε κλέα τε μεγάρων αὐτούς τε τοκῆας], [-- - uu - uu- -- u u--]
[νοσφισάμην, τά μοι ἦεν ὑπέρτατα· τηλόθι δʼ οἴη], [-uu- u u -u u-uu -uu --]
[λυγρῇσιν κατὰ πόντον ἅμʼ ἀλκυόνεσσι φορεῦμαι], [--- uu -u u -uu-u u--]
[σῶν ἕνεκεν καμάτων, ἵνα μοι σόος ἀμφί τε βουσὶν], [- uu- uu- uu - uu -u u --]
[ἀμφί τε γηγενέεσσιν ἀναπλήσειας ἀέθλους.], [-u u -uu-u u---u u--]
[ὕστατον αὖ καὶ κῶας, ἐπεί τʼ ἐπαϊστὸν ἐτύχθη,], [-uu - - -u u- uu-u u--]
[εἷλες ἐμῇ ματίῃ· κατὰ δʼ οὐλοὸν αἶσχος ἔχευα], [-u u- uu- uu -uu -u u--]
[θηλυτέραις. τῶ φημὶ τεὴ κούρη τε δάμαρ τε], [-uu- - -u u- -- u u- -]
[αὐτοκασιγνήτη τε μεθʼ Ἑλλάδα γαῖαν ἕπεσθαι.], [-uu--- u u -uu -u u--]
[πάντῃ νυν πρόφρων ὑπερίστασο, μηδέ με μούνην], [-- - -- uu-uu -u u --]
[σεῖο λίπῃς ἀπάνευθεν, ἐποιχόμενος βασιλῆας.], [-u u- uu-u u-uu- uu--]
[ἀλλʼ αὔτως εἴρυσο· δίκη δέ τοι ἔμπεδος ἔστω], [- -- --u u- u u -uu --]
[καὶ θέμις, ἣν ἄμφω συναρέσσαμεν· ἢ σύ γʼ ἔπειτα], [- uu - -- uu-uu - u u--]
[φασγάνῳ αὐτίκα τόνδε μέσον διὰ λαιμὸν ἀμῆσαι,], [-uu -uu -u u- uu -u u--]
[ὄφρʼ ἐπίηρα φέρωμαι ἐοικότα μαργοσύνῃσιν.], [- uu-u u-u u-uu -uu--]
[σχετλίη, εἴ κεν δή με κασιγνήτοιο δικάσσῃ], [-uu - - - u u---u u--]
[ἔμμεναι οὗτος ἄναξ, τῷ ἐπίσχετε τάσδʼ ἀλεγεινὰς], [-uu -u u- u u-uu - uu--]
[ἄμφω συνθεσίας. πῶς ἵξομαι ὄμματα πατρός;], [-- -uu- - -uu -uu --]
[ἦ μάλʼ ἐυκλειής; τίνα δʼ οὐ τίσιν, ἠὲ βαρεῖαν], [- u u--- uu - uu -u u--]
[ἄτην οὐ σμυγερῶς δεινῶν ὕπερ, οἷα ἔοργα,], [-- - uu- -- uu -u u--]
[ὀτλήσω; σὺ δέ κεν θυμηδέα νόστον ἕλοιο;], [--- u u - --uu -u u--]
[μὴ τόγε παμβασίλεια Διὸς τελέσειεν ἄκοιτις,], [- uu -uu-u u- uu-u u--]
[ᾗ ἐπικυδιάεις. μνήσαιο δέ καί ποτʼ ἐμεῖο,], [- uu-uu- --u u - u u--]
[στρευγόμενος καμάτοισι· δέρος δέ τοι ἶσον ὀνείροις], [-uu- uu-u u- u u -u u--]
[οἴχοιτʼ εἰς ἔρεβος μεταμώνιον. ἐκ δέ σε πάτρης], [-- - uu- uu-uu - u u --]
[αὐτίκʼ ἐμαί σ᾽ἐλάσειαν Ἐρινύες· οἷα καὶ αὐτὴ], [-u u- uu-u u-uu -u u --]
[σῇ πάθον ἀτροπίῃ. τὰ μὲν οὐ θέμις ἀκράαντα], [- uu -uu- u u - uu ----]
[ἐν γαίῃ πεσέειν. μάλα γὰρ μέγαν ἤλιτες ὅρκον,], [- -- uu- uu - uu -uu --]
[νηλεές· ἀλλʼ οὔ θήν μοι ἐπιλλίζοντες ὀπίσσω], [-uu - - - u u---u u--]
[δὴν ἔσσεσθʼ εὔκηλοι ἕκητί γε συνθεσιάων.’], [- -- --u u-u u -uu--]
[ὧς φάτʼ ἀναζείουσα βαρὺν χόλον· ἵετο δʼ ἥγε], [- u u---u u- uu -uu --]
[νῆα καταφλέξαι, διά τʼ ἔμπεδα πάντα κεάσσαι,], [-u u--- uu -uu -u u--]
[ἐν δὲ πεσεῖν αὐτὴ μαλερῷ πυρί. τοῖα δʼ Ἰήσων], [- u u- -- uu- uu -u u--]
[μειλιχίοις ἐπέεσσιν ὑποδδείσας προσέειπεν·], [-uu- uu-u u--- uu--]
[‘ἴσχεο, δαιμονίη· τὰ μὲν ἁνδάνει οὐδʼ ἐμοὶ αὐτῷ.], [-uu -uu- u u -uu - uu --]
[ἀλλά τινʼ ἀμβολίην διζήμεθα δηιοτῆτος,], [-u u -uu- --uu -uu--]
[ὅσσον δυσμενέων ἀνδρῶν νέφος ἀμφιδέδηεν], [-- -uu- -- uu -uu--]
[εἵνεκα σεῦ. πάντες γάρ, ὅσοι χθόνα τήνδε νέμονται,], [-uu - -- u u- uu -u u--]
[Ἀψύρτῳ μεμάασιν ἀμυνέμεν, ὄφρα σε πατρί,], [--- uu-u u-uu -u u --]
[οἷά τε ληισθεῖσαν, ὑπότροπον οἴκαδʼ ἄγοιντο.], [-u u ---u u-uu -u u--]
[αὐτοὶ δὲ στυγερῷ κεν ὀλοίμεθα πάντες ὀλέθρῳ,], [-- - uu- u u-uu -u u--]
[μίξαντες δαῒ χεῖρας· ὅ τοι καὶ ῥίγιον ἄλγος], [--- uu -u u - - -uu --]
[ἔσσεται, εἴ σε θανόντες ἕλωρ κείνοισι λίποιμεν.], [-uu - u u-u u- --u u--]
[ἥδε δὲ συνθεσίη κρανέει δόλον, ᾧ μιν ἐς ἄτην], [-u u -uu- uu- uu - u u --]
[βήσομεν. οὐδʼ ἂν ὁμῶς περιναιέται ἀντιόωσιν], [-uu - u u- uu-uu -uu--]
[Κόλχοις ἦρα φέροντες ὑπὲρ σέο νόσφιν ἄνακτος,], [-- -u u-u u- uu -u u--]
[ὅς τοι ἀοσσητήρ τε κασίγνητός τε τέτυκται·], [- u u--- u u--- u u--]
[οὐδʼ ἂν ἐγὼ Κόλχοισιν ὑπείξω μὴ πολεμίζειν], [- u u- --u u-- - uu--]
[ἀντιβίην, ὅτε μή με διὲξ εἰῶσι νέεσθαι.’], [-uu- uu - u u- --u u--]
[Ἴσκεν ὑποσσαίνων· ἡ δʼ οὐλοὸν ἔκφατο μῦθον·], [-u u--- - -uu -uu --]
[‘φράζεο νῦν. χρειὼ γὰρ ἀεικελίοισιν ἐπʼ ἔργοις], [-uu - -- u u-uu-u u --]
[καὶ τόδε μητίσασθαι, ἐπεὶ τὸ πρῶτον ἀάσθην], [- uu ---u u- - -u u--]
[ἀμπλακίῃ, θεόθεν δὲ κακὰς ἤνυσσα μενοινάς.], [-uu- uu- u u- --u u--]
[τύνη μὲν κατὰ μῶλον ἀλέξεο δούρατα Κόλχων·], [-- - uu -u u-uu -uu --]
[αὐτὰρ ἐγὼ κεῖνόν γε τεὰς ἐς χεῖρας ἱκέσθαι], [-u u- -- u u- - -u u--]
[μειλίξω· σὺ δέ μιν φαιδροῖς ἀγαπάζεο δώροις.], [--- u u - -- uu-uu --]
[εἴ κέν πως κήρυκας ἀπερχομένους πεπίθοιμι], [- - - --u u-uu- uu--]
[οἰόθεν οἶον ἐμοῖσι συναρθμῆσαι ἐπέεσσιν,], [-uu -u u-u u--- uu--]
[ἔνθʼ εἴ τοι τόδε ἔργον ἐφανδάνει, οὔτι μεγαίρω,], [- - - uu -u u-uu -u u--]
[κτεῖνέ τε, καὶ Κόλχοισιν ἀείρεο δηιοτῆτα.’], [-u u - --u u-uu -uu--]
[ὧς τώ γε ξυμβάντε μέγαν δόλον ἠρτύνοντο], [- - - --u u- uu ----]
[Ἀψύρτῳ, καὶ πολλὰ πόρον ξεινήια δῶρα,], [--- - -u u- --uu --]
[οἷς μέτα καὶ πέπλον δόσαν ἱερὸν Ὑψιπυλείης], [- uu - -- uu -uu -uu--]
[πορφύρεον. τὸν μέν ῥα Διωνύσῳ κάμον αὐταὶ], [-uu- - - u u--- uu --]
[δίῃ ἐν ἀμφιάλῳ Χάριτες θεαί· αὐτὰρ ὁ παιδὶ], [-u u -uu- uu- uu -u u --]
[δῶκε Θόαντι μεταῦτις· ὁ δʼ αὖ λίπεν Ὑψιπυλείῃ·], [-u u-u u-u u - uu -uu--]
[ἡ δʼ ἔπορʼ Αἰσονίδῃ πολέσιν μετὰ καὶ τὸ φέρεσθαι], [- uu -uu- uu- uu - u u--]
[γλήνεσιν εὐεργὲς ξεινήιον. οὔ μιν ἀφάσσων,], [-uu --- --uu - u u--]
[οὔτε κεν εἰσορόων γλυκὺν ἵμερον ἐμπλήσειας.], [-u u -uu- uu -uu ----]
[τοῦ δὲ καὶ ἀμβροσίη ὀδμὴ πέλεν ἐξέτι κείνου,], [- u u -uu- -- uu -uu --]
[ἐξ οὗ ἄναξ αὐτὸς Νυσήιος ἐγκατελεκτο], [- u u- -- --uu -uu--]
[ἀκροχάλιξ οἴνῳ καὶ νέκταρι, καλὰ μεμαρπὼς], [-uu- -- - -uu -u u--]
[στήθεα παρθενικῆς Μινωίδος, ἥν ποτε Θησεὺς], [-uu -uu- --uu - uu --]
[Κνωσσόθεν ἑσπομένην Δίῃ ἔνι κάλλιπε νήσῳ.], [-uu -uu- uu -- -uu --]
[ἡ δʼ ὅτε κηρύκεσσιν ἐπεξυνώσατο μύθους,], [- uu ---u u---uu --]
[θελγέμεν, εὖτʼ ἂν πρῶτα θεᾶς περὶ νηὸν ἵκηται], [-uu - - -u u- uu -u u--]
[συνθεσίῃ, νυκτός τε μέλαν κνέφας ἀμφιβάλῃσιν,], [-uu- -- u u- uu -uu--]
[ἐλθέμεν, ὄφρα δόλον συμφράσσεται, ὥς κεν ἑλοῦσα], [-uu -u u- --uu - u u--]
[χρύσειον μέγα κῶας ὑπότροπος αὖτις ὀπίσσω], [--- uu -u u-uu -u u--]
[βαίη ἐς Αἰήταο δόμους· πέρι γάρ μιν ἀνάγκῃ], [-u u ---u u- uu - u u--]
[υἱῆες Φρίξοιο δόσαν ξείνοισιν ἄγεσθαι·], [--- --u u- --u u--]
[τοῖα παραιφαμένη θελκτήρια φάρμακʼ ἔπασσεν], [-u u-uu- --uu -u u--]
[αἰθέρι καὶ πνοιῇσι, τά κεν καὶ ἄπωθεν ἐόντα], [-uu - --u u - u u-u u--]
[ἄγριον ἠλιβάτοιο κατʼ οὔρεος ἤγαγε θῆρα.], [-uu -uu-u u -uu -uu --]
[σχέτλιʼ Ἔρως, μέγα πῆμα, μέγα στύγος ἀνθρώποισιν,], [-u u- uu -u u- uu ----]
[ἐκ σέθεν οὐλόμεναί τʼ ἔριδες στοναχαί τε γόοι τε,], [- uu -uu- uu- uu- u u- -]
[ἄλγεά τʼ ἄλλʼ ἐπὶ τοῖσιν ἀπείρονα τετρήχασιν.], [-uu - uu -u u-uu ----]
[δυσμενέων ἐπὶ παισὶ κορύσσεο, δαῖμον, ἀερθείς,], [-uu- uu -u u-uu -u u--]
[οἷος Μηδείῃ στυγερὴν φρεσὶν ἔμβαλες ἄτην.], [-- --- uu- uu -uu --]
[πῶς γὰρ δὴ μετιόντα κακῷ ἐδάμασσεν ὀλέθρῳ], [- - - uu-u u- uu-u u--]
[Ἄψυρτον; τὸ γὰρ ἧμιν ἐπισχερὼ ἦεν ἀοιδῆς.], [--- u u -u u-uu -u u--]
[ἦμος ὅτʼ Ἀρτέμιδος νήσῳ ἔνι τήν γʼ ἐλίποντο], [-u u -uu- -- uu - uu--]
[συνθεσίῃ. τοὶ μέν ῥα διάνδιχα νηυσὶν ἔκελσαν], [-uu- - - u u-uu -u u--]
[σφωιτέραις κρινθέντες· ὁ δʼ ἐς λόχον ᾖεν Ἰήσων], [-uu- --u u - uu -u u--]
[δέγμενος Ἄψυρτόν τε καὶ οὓς ἐξαῦτις ἑταίρους.], [-uu --- u u - --u u--]
[αὐτὰρ ὅ γʼ αἰνοτάτῃσιν ὑποσχεσίῃσι δολωθεὶς], [-u u -uu-u u-uu-u u--]
[καρπαλίμως ᾗ νηὶ διὲξ ἁλὸς οἶδμα περήσας,], [-uu- - -u u- uu -u u--]
[νύχθʼ ὕπο λυγαίην ἱερῆς ἐπεβήσατο νήσου·], [- uu --- uu- uu-uu --]
[οἰόθι δʼ ἀντικρὺ μετιὼν πειρήσατο μύθοις], [-uu --- uu- --uu --]
[εἷο κασιγνήτης, ἀταλὸς πάις οἷα χαράδρης], [-u u--- uu- uu -u u--]
[χειμερίης, ἣν οὐδὲ διʼ αἰζηοὶ περόωσιν.], [-uu- - -u u --- uu--]
[εἴ κε δόλον ξείνοισιν ἐπʼ ἀνδράσι τεχνήσαιτο.], [- u u- --u u -uu ----]
[καὶ τὼ μὲν τὰ ἕκαστα συνῄνεον ἀλλήλοισιν·], [- - - u u-u u-uu ----]
[αὐτίκα δʼ Αἰσονίδης πυκινοῦ ἐξᾶλτο λόχοιο,], [-uu -uu- uu- --u u--]
[γυμνὸν ἀνασχόμενος παλάμῃ ξίφος· αἶψα δὲ κούρη], [-u u-uu- uu- uu -u u --]
[ἔμπαλιν ὄμματʼ ἔνεικε, καλυψαμένη ὀθόνῃσιν,], [-uu -u u-u u-uu- uu--]
[μὴ φόνον ἀθρήσειε κασιγνήτοιο τυπέντος.], [- uu ---u u---u u--]
[τὸν δʼ ὅγε, βουτύπος ὥστε μέγαν κερεαλκέα ταῦρον,], [- uu -uu -u u- uu-uu --]
[πλῆξεν ὀπιπεύσας νηοῦ σχεδόν, ὅν ποτʼ ἔδειμαν], [-u u--- -- uu - u u--]
[Ἀρτέμιδι Βρυγοὶ περιναιέται ἀντιπέρηθεν.], [-uu- -- uu-uu -uu--]
[τοῦ ὅ γʼ ἐνὶ προδόμῳ γνὺξ ἤριπε· λοίσθια δʼ ἥρως], [- u u- uu- - -uu -uu --]
[θυμὸν ἀναπνείων χερσὶν μέλαν ἀμφοτέρῃσιν], [-u u--- -- uu -uu--]
[αἷμα κατʼ ὠτειλὴν ὑποΐσχετο· τῆς δὲ καλύπτρην], [-u u --- uu-uu - u u--]
[ἀργυφέην καὶ πέπλον ἀλευομένης ἐρύθηνεν.], [-uu- - -u u-uu- uu--]
[ὀξὺ δὲ πανδαμάτωρ λοξῷ ἴδεν οἷον ἔρεξαν], [-u u -uu- -- uu -u u--]
[ὄμματι νηλειὴς ὀλοφώιον ἔργον Ἐρινύς.], [-uu --- uu-uu -u u--]
[ἥρως δʼ Αἰσονίδης ἐξάργματα τάμνε θανόντος,], [-- -uu- --uu -u u--]
[τρὶς δʼ ἀπέλειξε φόνου, τρὶς δʼ ἐξ ἄγος ἔπτυσʼ ὀδόντων,], [- uu-u u- - - uu -u u--]
[ἣ θέμις αὐθέντῃσι δολοκτασίας ἱλάεσθαι.], [- uu ---u u-uu- uu--]
[ὑγρὸν δʼ ἐν γαίῃ κρύψεν νέκυν, ἔνθʼ ἔτι νῦν περ], [-- - -- -- uu - uu - -]
[κείαται ὀστέα κεῖνα μετʼ ἀνδράσιν Ἀψυρτεῦσιν.], [-uu -uu -u u -uu ----]
[οἱ δʼ ἄμυδις πυρσοῖο σέλας προπάροιθεν ἰδόντες,], [- uu- --u u- uu-u u--]
[τό σφιν παρθενικὴ τέκμαρ μετιοῦσιν ἄειρεν,], [- - -uu- -- uu-u u--]
[Κολχίδος ἀγχόθι νηὸς ἑὴν παρὰ νῆʼ ἐβάλοντο], [-uu -uu -u u- uu - uu--]
[ἥρωες· Κόλχον δʼ ὄλεκον στόλον, ἠύτε κίρκοι], [--- -- uu- uu -uu --]
[φῦλα πελειάων, ἠὲ μέγα πῶυ λέοντες], [-u u--- -- uu -u u--]
[ἀγρότεροι κλονέουσιν ἐνὶ σταθμοῖσι θορόντες.], [-uu- uu-u u- --u u--]
[οὐδʼ ἄρα τις κείνων θάνατον φύγε, πάντα δʼ ὅμιλον], [- uu - -- uu- uu -u u--]
[πῦρ ἅ τε δηιόωντες ἐπέδραμον· ὀψὲ δʼ Ἰήσων], [- u u -uu-u u-uu -u u--]
[ἤντησεν, μεμαὼς ἐπαμυνέμεν οὐ μάλʼ ἀρωγῆς], [--- uu- uu-uu - u u--]
[δευομένοις· ἤδη δὲ καὶ ἀμφʼ αὐτοῖο μέλοντο.], [-uu- -- u u - --u u--]
[ἔνθα δὲ ναυτιλίης πυκινὴν περὶ μητιάασκον], [-u u -uu- uu- uu -uu--]
[ἑζόμενοι βουλήν· ἐπὶ δέ σφισιν ἤλυθε κούρη], [-uu- -- uu - uu -uu --]
[φραζομένοις· Πηλεὺς δὲ παροίτατος ἔκφατο μῦθον·], [-uu- -- u u-uu -uu --]
[‘ἤδη νῦν κέλομαι νύκτωρ ἔτι νῆʼ ἐπιβάντας], [-- - uu- -- uu - uu--]
[εἰρεσίῃ περάαν πλόον ἀντίον, ᾧ ἐπέχουσιν], [-uu- uu- uu -uu - uu--]
[δήιοι· ἠῶθεν γὰρ ἐπαθρήσαντας ἕκαστα], [-uu --- u u---u u--]
[ἔλπομαι οὐχ ἕνα μῦθον, ὅτις προτέρωσε δίεσθαι], [-uu - uu -u u- uu-u u--]
[ἡμέας ὀτρυνέει, τοὺς πεισέμεν· οἷα δʼ ἄνακτος], [-uu -uu- - -uu -u u--]
[εὔνιδες, ἀργαλέῃσι διχοστασίῃς κεδόωνται.], [-uu -uu-u u-uu- uu--]
[ῥηιδίη δέ κεν ἄμμι, κεδασθέντων δίχα λαῶν,], [-uu- u u -u u--- uu --]
[ἤ τʼ εἴη μετέπειτα κατερχομένοισι κέλευθος.’], [- -- uu-u u-uu-u u--]
[ὧς ἔφατʼ· ᾔνησαν δὲ νέοι ἔπος Αἰακίδαο.], [- uu --- u u- uu -uu--]
[ῥίμφα δὲ νῆʼ ἐπιβάντες ἐπερρώοντʼ ἐλάτῃσιν], [-u u - uu-u u--- uu--]
[νωλεμές, ὄφρʼ ἱερὴν Ἠλεκτρίδα νῆσον ἵκοντο,], [-uu - uu- --uu -u u--]
[ἀλλάων ὑπάτην, ποταμοῦ σχεδὸν Ἠριδανοῖο.], [--- uu- uu- uu -uu--]
[Κόλχοι δʼ ὁππότʼ ὄλεθρον ἐπεφράσθησαν ἄνακτος,], [-- -u u-u u---u u--]
[ἤτοι μὲν δίζεσθαι ἐπέχραον ἔνδοθι πάσης], [-- - --u u-uu -uu --]
[Ἀργὼ καὶ Μινύας Κρονίης ἁλός. ἀλλʼ ἀπέρυκεν], [-- - uu- uu- uu - uu--]
[Ἥρη σμερδαλέῃσι κατʼ αἰθέρος ἀστεροπῇσιν.], [-- -uu-u u -uu -uu--]
[ὕστατον αὐτοὶ δʼ αὖτε Κυταιίδος ἤθεα γαίης], [-uu -- -u u-uu -uu --]
[στύξαν, ἀτυζόμενοι χόλον ἄγριον Αἰήταο,], [-u u-uu- uu -uu ----]
[ἔμπεδα δʼ ἄλλυδις ἄλλοι ἐφορμηθέντες ἔνασθεν.], [-uu -uu -u u---u u--]
[οἱ μὲν ἐπʼ αὐτάων νήσων ἔβαν, ᾗσιν ἐπέσχον], [- u u --- -- uu -u u--]
[ἥρωες, ναίουσι δʼ ἐπώνυμοι Ἀψύρτοιο·], [--- --u u-uu ----]
[οἱ δʼ ἄρʼ ἐπʼ Ἰλλυρικοῖο μελαμβαθέος ποταμοῖο,], [- u u -uu-u u-uu- uu--]
[τύμβος ἵνʼ Ἁρμονίης Κάδμοιό τε, πύργον ἔδειμαν,], [-u u -uu- --u u -u u--]
[ἀνδράσιν Ἐγχελέεσσιν ἐφέστιοι· οἱ δʼ ἐν ὄρεσσιν], [-uu -uu-u u-uu - u u--]
[ἐνναίουσιν, ἅπερ τε Κεραύνια κικλήσκονται,], [---u u- u u-uu ----]
[ἐκ τόθεν, ἐξότε τούσγε Διὸς Κρονίδαο κεραυνοὶ], [- uu -uu -u u- uu-u u--]
[νῆσον ἐς ἀντιπέραιαν ἀπέτραπον ὁρμηθῆναι.], [-u u -uu-u u-uu ----]
[ἥρωες δʼ ,ὅτε δή σφιν ἐείσατο νόστος ἀπήμων,], [--- uu - u u-uu -u u--]
[δή ῥα τότε προμολόντες ἐπὶ χθονὶ πείσματʼ ἔδησαν], [- u u- uu-u u- uu -u u--]
[Ὑλλήων. νῆσοι γὰρ ἐπιπρούχοντο θαμειαὶ], [--- -- u u---u u--]
[ἀργαλέην πλώουσιν ὁδὸν μεσσηγὺς ἔχουσαι], [-uu- --u u- --u u--]
[οὐδέ σφιν, ὡς καὶ πρίν, ἀνάρσια μητιάασκον], [-- - - - u u-uu -uu--]
[Ὑλλῆες· πρὸς δʼ αὐτοὶ ἐμηχανόωντο κέλευθον,], [--- - -u u-uu-u u--]
[μισθὸν ἀειρόμενοι τρίποδα μέγαν Ἀπόλλωνος.], [-u u-uu- uu- uu ----]
[δοιοὺς γὰρ τρίποδας τηλοῦ πόρε Φοῖβος ἄγεσθαι], [-- - uu- -- uu -u u--]
[Αἰσονίδῃ περόωντι κατὰ χρέος, ὁππότε Πυθὼ], [-uu- uu-u u- uu -uu --]
[ἱρὴν πευσόμενος μετεκίαθε τῆσδʼ ὑπὲρ αὐτῆς], [-- -uu- uu-uu - uu --]
[ναυτιλίης· πέπρωτο δʼ ,ὅπῃ χθονὸς ἱδρυνθεῖεν,], [-uu- --u u- uu ----]
[μήποτε τὴν δῄοισιν ἀναστήσεσθαι ἰοῦσιν.], [-uu - --u u---u u--]
[τούνεκεν εἰσέτι νῦν κείνῃ ὅδε κεύθεται αἴῃ], [-uu -uu - -- uu -uu --]
[ἀμφὶ πόλιν ἀγανὴν Ὑλληίδα, πολλὸν ἔνερθεν], [-u u- uu- --uu -u u--]
[οὔδεος, ὥς κεν ἄφαντος ἀεὶ μερόπεσσι πέλοιτο.], [-uu - u u-u u- uu-u u--]
[οὐ μὲν ἔτι ζώοντα καταυτόθι τέτμον ἄνακτα], [- u u- --u u-uu -u u--]
[Ὕλλον, ὃν εὐειδὴς Μελίτη τέκεν Ἡρακλῆι], [-u u --- uu- uu ----]
[δήμῳ Φαιήκων. ὁ γὰρ οἰκία Ναυσιθόοιο], [-- --- u u -uu -uu--]
[Μάκριν τʼ εἰσαφίκανε, Διωνύσοιο τιθήνην,], [-- -uu-u u---u u--]
[νιψόμενος παίδων ὀλοὸν φόνον· ἔνθʼ ὅγε κούρην], [-uu- -- uu- uu - uu --]
[Αἰγαίου ἐδάμασσεν ἐρασσάμενος ποταμοῖο,], [--- uu-u u-uu- uu--]
[νηιάδα Μελίτην· ἡ δὲ σθεναρὸν τέκεν Ὕλλον.], [-uu- uu- - - uu- uu --]
[οὐδʼ ἄρʼ ὅ γʼ ἡβήσας αὐτῇ ἐνὶ ἔλδετο νήσῳ], [- u u --- -- uu -uu --]
[ναίειν, κοιρανέοντος ὑπʼ ὀφρύσι Ναυσιθόοιο·], [-- -uu-u u -uu -uu--]
[βῆ δʼ ἅλαδε Κρονίην, αὐτόχθονα λαὸν ἀγείρας], [- uu- uu- --uu -u u--]
[Φαιήκων· σὺν γάρ οἱ ἄναξ πόρσυνε κέλευθον], [--- - - u u- --u u--]
[ἥρως Ναυσίθοος· τόθι δʼ εἵσατο, καί μιν ἔπεφνον], [-- -uu- uu -uu - u u--]
[Μέντορες, ἀγραύλοισιν ἀλεξόμενον περὶ βουσίν.], [-uu ---u u-uu- uu --]
[ἀλλά, θεαί, πῶς τῆσδε παρὲξ ἁλός, ἀμφί τε γαῖαν], [-u u- - -u u- uu -u u --]
[Αὐσονίην νήσους τε Λιγυστίδας, αἳ καλέονται], [-uu- -- u u-uu - uu--]
[Στοιχάδες, Ἀργῴης περιώσια σήματα νηὸς], [-uu --- uu-uu -uu --]
[νημερτὲς πέφαται; τίς ἀπόπροθι τόσσον ἀνάγκη], [--- uu- u u-uu -u u--]
[καὶ χρειώ σφʼ ἐκόμισσε; τίνες σφέας ἤγαγον αὖραι;], [- -- uu-u u- uu -uu --]
[αὐτόν που μεγαλωστὶ δεδουπότος Ἀψύρτοιο], [-- - uu-u u-uu ----]
[Ζῆνα, θεῶν βασιλῆα, χόλος λάβεν, οἷον ἔρεξαν.], [-u u- uu-u u- uu -u u--]
[Αἰαίης δʼ ὀλοὸν τεκμήρατο δήνεσι Κίρκης], [--- uu- --uu -uu --]
[αἷμʼ ἀπονιψαμένους, πρό τε μυρία πημανθέντας,], [- uu-uu- u u -uu ----]
[νοστήσειν. τὸ μὲν οὔτις ἀριστήων ἐνόησεν·], [--- u u -u u--- uu--]
[ἀλλʼ ἔθεον γαίης Ὑλληίδος ἐξανιόντες], [- uu- -- --uu -uu--]
[τηλόθι· τὰς δʼ ἀπέλειπον, ὅσαι Κόλχοισι πάροιθεν], [-uu - uu-u u- --u u--]
[ἑξείης πλήθοντο Λιβυρνίδες εἰν ἁλὶ νῆσοι,], [--- --u u-uu - uu --]
[Ἴσσα τε Δυσκέλαδός τε καὶ ἱμερτὴ Πιτύεια.], [-u u -uu- u u --- uu--]
[αὐτὰρ ἔπειτʼ ἐπὶ τῇσι παραὶ Κέρκυραν ἵκοντο,], [-u u- uu -u u- --u u--]
[ἔνθα Ποσειδάων Ἀσωπίδα νάσσατο κούρην,], [-u u--- --uu -uu --]
[ἠύκομον Κέρκυραν, ἑκὰς Φλιουντίδος αἴης,], [-uu- --u u- --uu --]
[ἁρπάξας ὑπʼ ἔρωτι· μελαινομένην δέ μιν ἄνδρες], [--- u u-u u-uu- u u --]
[ναυτίλοι ἐκ πόντοιο κελαινῇ πάντοθεν ὕλῃ], [-uu - --u u-- -uu --]
[δερκόμενοι Κέρκυραν ἐπικλείουσι Μέλαιναν.], [-uu- --u u---u u--]
[τῇ δʼ ἐπὶ καὶ Μελίτην, λιαρῷ περιγηθέες οὔρῳ,], [- uu - uu- uu- uu-uu --]
[αἰπεινήν τε Κερωσσόν, ὕπερθε δὲ πολλὸν ἐοῦσαν], [--- u u-u u-u u -u u--]
[Νυμφαίην παράμειβον, ἵνα κρείουσα Καλυψὼ], [--- uu-u u- --u u--]
[Ἀτλαντὶς ναίεσκε· τὰ δʼ ἠεροειδέα λεύσσειν], [--- --u u -uu-uu --]
[οὔρεα δοιάζοντο Κεραύνια. καὶ τότε βουλὰς], [-uu ---u u-uu - uu --]
[ἀμφʼ αὐτοῖς Ζηνός τε μέγαν χόλον ἐφράσαθʼ Ἥρη.], [- -- -- u u- uu -uu --]
[μηδομένη δʼ ἄνυσιν τοῖο πλόου, ὦρσεν ἀέλλας], [-uu- uu- -- uu -u u--]
[ἀντικρύ, ταῖς αὖτις ἀναρπάγδην φορέοντο], [--- - -u u--- uu--]
[νήσου ἔπι κραναῆς Ἠλεκτρίδος. αὐτίκα δʼ ἄφνω], [-u u- uu- --uu -uu --]
[ἴαχεν ἀνδρομέῃ ἐνοπῇ μεσσηγὺ θεόντων], [-uu -uu- uu- --u u--]
[αὐδῆεν γλαφυρῆς νηὸς δόρυ, τό ῥʼ ἀνὰ μέσσην], [--- uu- -- uu - uu --]
[στεῖραν Ἀθηναίη Δωδωνίδος ἥρμοσε φηγοῦ.], [-u u--- --uu -uu --]
[τοὺς δʼ ὀλοὸν μεσσηγὺ δέος λάβεν εἰσαΐοντας], [- uu- --u u- uu -uu--]
[φθογγήν τε Ζηνός τε βαρὺν χόλον. οὐ γὰρ ἀλύξειν], [-- - -- u u- uu - u u--]
[ἔννεπεν οὔτε πόρους δολιχῆς ἁλός, οὔτε θυέλλας], [-uu -u u- uu- uu -u u--]
[ἀργαλέας, ὅτε μὴ Κίρκη φόνον Ἀψύρτοιο], [-uu- uu - -- uu ----]
[νηλέα νίψειεν· Πολυδεύκεα δʼ εὐχετάασθαι], [-uu --- uu-uu -uu--]
[Κάστορά τʼ ἀθανάτοισι θεοῖς ἤνωγε κελεύθους], [-uu -uu-u u- --u u--]
[Αὐσονίης ἔμπροσθε πορεῖν ἁλός, ᾗ ἔνι Κίρκην], [-uu- --u u- uu - uu --]
[δήουσιν, Πέρσης τε καὶ Ἠελίοιο θύγατρα.], [--- -- u u -uu-u u--]
[ὧς Ἀργὼ ἰάχησεν ὑπὸ κνέφας· οἱ δʼ ἀνόρουσαν], [- -- uu-u u- uu - uu--]
[Τυνδαρίδαι, καὶ χεῖρας ἀνέσχεθον ἀθανάτοισιν], [-uu- - -u u-uu -uu--]
[εὐχόμενοι τὰ ἕκαστα· κατηφείη δʼ ἔχεν ἄλλους], [-uu- u u-u u--- uu --]
[ἥρωας Μινύας. ἡ δʼ ἔσσυτο πολλὸν ἐπιπρὸ], [--- uu- - -uu -u u--]
[λαίφεσιν, ἐς δʼ ἔβαλον μύχατον ῥόον Ἠριδανοῖο·], [-uu - uu- uu- uu -uu--]
[ἔνθα ποτʼ αἰθαλόεντι τυπεὶς πρὸς στέρνα κεραυνῷ], [-u u -uu-u u- - -u u--]
[ἡμιδαὴς Φαέθων πέσεν ἅρματος Ἠελίοιο], [-uu- uu- uu -uu -uu--]
[λίμνης ἐς προχοὰς πολυβενθέος· ἡ δʼ ἔτι νῦν περ], [-- - uu- uu-uu - uu - -]
[τραύματος αἰθομένοιο βαρὺν ἀνακηκίει ἀτμόν.], [-uu -uu-u u- uu-uu --]
[οὐδέ τις ὕδωρ κεῖνο διὰ πτερὰ κοῦφα τανύσσας], [-u u -- -u u- uu -u u--]
[οἰωνὸς δύναται βαλέειν ὕπερ· ἀλλὰ μεσηγὺς], [--- uu- uu- uu -u u--]
[φλογμῷ ἐπιθρώσκει πεποτημένος. ἀμφὶ δὲ κοῦραι], [-u u--- uu-uu -u u --]
[Ἡλιάδες ταναῇσιν ἐελμέναι αἰγείροισιν,], [-uu- uu-u u-uu ----]
[μύρονται κινυρὸν μέλεαι γόον· ἐκ δὲ φαεινὰς], [--- uu- uu- uu - u u--]
[ἠλέκτρου λιβάδας βλεφάρων προχέουσιν ἔραζε,], [--- uu- uu- uu-u u--]
[αἱ μέν τʼ ἠελίῳ ψαμάθοις ἔπι τερσαίνονται·], [- - -uu- uu- uu ----]
[εὖτʼ ἂν δὲ κλύζῃσι κελαινῆς ὕδατα λίμνης], [- - - --u u-- -uu --]
[ἠιόνας πνοιῇ πολυηχέος ἐξ ἀνέμοιο,], [-uu- -- uu-uu - uu--]
[δὴ τότʼ ἐς Ἠριδανὸν προκυλίνδεται ἀθρόα πάντα], [- u u -uu- uu-uu -uu --]
[κυμαίνοντι ῥόῳ. Κελτοὶ δʼ ἐπὶ βάξιν ἔθεντο,], [---u u- -- uu -u u--]
[ὡς ἄρʼ Ἀπόλλωνος τάδε δάκρυα Λητοΐδαο], [- u u--- uu -uu -uu--]
[ἐμφέρεται δίναις, ἅ τε μυρία χεῦε πάροιθεν,], [-uu- -- u u -uu -u u--]
[ἦμος Ὑπερβορέων ἱερὸν γένος εἰσαφίκανεν,], [-u u-uu- uu- uu -uu--]
[οὐρανὸν αἰγλήεντα λιπὼν ἐκ πατρὸς ἐνιπῆς,], [-uu ---u u- - -u u--]
[χωόμενος περὶ παιδί, τὸν ἐν λιπαρῇ Λακερείῃ], [-uu- uu -u u - uu- uu--]
[δῖα Κορωνὶς ἔτικτεν ἐπὶ προχοῇς Ἀμύροιο.], [-u u-u u-u u- uu- uu--]
[καὶ τὰ μὲν ὧς κείνοισι μετʼ ἀνδράσι κεκλήισται.], [- u u - --u u -uu ----]
[τοὺς δʼ οὔτε βρώμης ᾕρει πόθος, οὐδὲ ποτοῖο,], [- -- -- -- uu -u u--]
[οὔτʼ ἐπὶ γηθοσύνας τράπετο νόος. ἀλλʼ ἄρα τοίγε], [- uu -uu- uu- uu - uu --]
[ἤματα μὲν στρεύγοντο περιβληχρὸν βαρύθοντες], [-uu - --u u--- uu--]
[ὀδμῇ λευγαλέῃ, τήν ῥʼ ἄσχετον ἐξανίεσκον], [-- -uu- - -uu -uu--]
[τυφομένου Φαέθοντος ἐπιρροαὶ Ἠριδανοῖο·], [-uu- uu-u u-uu -uu--]
[νύκτας δʼ αὖ γόον ὀξὺν ὀδυρομένων ἐσάκουον], [-- - uu -u u-uu- uu--]
[Ἡλιάδων λιγέως· τὰ δὲ δάκρυα μυρομένῃσιν], [-uu- uu- u u -uu -uu--]
[οἷον ἐλαιηραὶ στάγες ὕδασιν ἐμφορέοντο.], [-u u--- uu -uu -uu--]
[ἐκ δὲ τόθεν Ῥοδανοῖο βαθὺν ῥόον εἰσαπέβησαν,], [- u u- uu-u u- uu -uu--]
[ὅς τʼ εἰς Ἠριδανὸν μετανίσσεται· ἄμμιγα δʼ ὕδωρ], [- - -uu- uu-uu -uu --]
[ἐν ξυνοχῇ βέβρυκε κυκώμενον. αὐτὰρ ὁ γαίης], [- uu- --u u-uu -u u --]
[ἐκ μυχάτης, ἵνα τʼ εἰσὶ πύλαι καὶ ἐδέθλια Νυκτός,], [- uu- uu -u u- u u-uu --]
[ἔνθεν ἀπορνύμενος τῇ μέν τʼ ἐπερεύγεται ἀκτὰς], [-u u-uu- - - uu-uu --]
[Ὠκεανοῦ, τῇ δʼ αὖτε μετʼ Ἰονίην ἅλα βάλλει,], [-uu- - -u u -uu- uu --]
[τῇ δʼ ἐπὶ Σαρδόνιον πέλαγος καὶ ἀπείρονα κόλπον], [- uu -uu- uu- u u-uu --]
[ἑπτὰ διὰ στομάτων ἵει ῥόον. ἐκ δʼ ἄρα τοῖο], [-u u- uu- -- uu - uu --]
[λίμνας εἰσέλασαν δυσχείμονας, αἵ τʼ ἀνὰ Κελτῶν], [-- -uu- --uu - uu --]
[ἤπειρον πέπτανται ἀθέσφατον· ἔνθα κεν οἵγε], [--- --u u-uu -u u --]
[ἄτῃ ἀεικελίῃ πέλασαν. φέρε γάρ τις ἀπορρὼξ], [-u u-uu- uu- uu - u u--]
[κόλπον ἐς Ὠκεανοῖο, τὸν οὐ προδαέντες ἔμελλον], [-u u -uu-u u - uu-u u--]
[εἰσβαλέειν, τόθεν οὔ κεν ὑπότροποι ἐξεσάωθεν.], [-uu- uu - u u-uu -uu--]
[ἀλλʼ Ἥρη σκοπέλοιο καθʼ Ἑρκυνίου ἰάχησεν], [- -- uu-u u -uu- uu--]
[οὐρανόθεν προθοροῦσα· φόβῳ δʼ ἐτίναχθεν ἀυτῆς], [-uu- uu-u u- uu-u u--]
[πάντες ὁμῶς· δεινὸν γὰρ ἐπὶ μέγας ἔβραχεν αἰθήρ.], [-u u- -- u u- uu -uu --]
[ἂψ δὲ παλιντροπόωντο θεᾶς ὕπο, καί ῥʼ ἐνόησαν], [- u u-uu-u u- uu - uu--]
[τὴν οἶμον, τῇπέρ τε καὶ ἔπλετο νόστος ἰοῦσιν.], [- -- -- u u -uu -u u--]
[δηναιοὶ δʼ ἀκτὰς ἁλιμυρέας εἰσαφίκοντο], [--- -- uu-uu -uu--]
[Ἥρης ἐννεσίῃσι, διʼ ἔθνεα μυρία Κελτῶν], [-- -uu-u u -uu -uu --]
[καὶ Λιγύων περόωντες ἀδήιοι. ἀμφὶ γὰρ αἰνὴν], [- uu- uu-u u-uu -u u --]
[ἠέρα χεῦε θεὰ πάντʼ ἤματα νισσομένοισιν.], [-uu -u u- - -uu -uu--]
[μεσσότατον δʼ ἄρα τοίγε διὰ στόμα νηὶ βαλόντες], [-uu- uu -u u- uu -u u--]
[Στοιχάδας εἰσαπέβαν νήσους σόοι εἵνεκα κούρων], [-uu -uu- -- uu -uu --]
[Ζηνός· ὃ δὴ βωμοί τε καὶ ἱερὰ τοῖσι τέτυκται], [-u u - -- u u -uu -u u--]
[ἔμπεδον· οὐδʼ οἶον κείνης ἐπίκουροι ἕποντο], [-uu - -- -- uu-u u--]
[ναυτιλίης· Ζεὺς δέ σφι καὶ ὀψιγόνων πόρε νῆας.], [-uu- - - u u -uu- uu --]
[Στοιχάδας αὖτε λιπόντες ἐς Αἰθαλίην ἐπέρησαν], [-uu -u u-u u -uu- uu--]
[νῆσον, ἵνα ψηφῖσιν ἀπωμόρξαντο καμόντες], [-u u- --u u---u u--]
[ἱδρῶ ἅλις· χροιῇ δὲ κατʼ αἰγιαλοῖο κέχυνται], [-u u- -- u u -uu-u u--]
[εἴκελαι· ἐν δὲ σόλοι καὶ τεύχεα θέσκελα κείνων·], [-uu - u u- - -uu -uu --]
[ἐν δὲ λιμὴν Ἀργῷος ἐπωνυμίην πεφάτισται.], [- u u- --u u-uu- uu--]
[καρπαλίμως δʼ ἐνθένδε διὲξ ἁλὸς οἶδμα νέοντο], [-uu- --u u- uu -u u--]
[Αὐσονίης ἀκτὰς Τυρσηνίδας εἰσορόωντες·], [-uu- -- --uu -uu--]
[ἷξον δʼ Αἰαίης λιμένα κλυτόν· ἐκ δʼ ἄρα νηὸς], [-- --- uu- uu - uu --]
[πείσματʼ ἐπʼ ἠιόνων σχεδόθεν βάλον. ἔνθα δὲ Κίρκην], [-u u -uu- uu- uu -u u --]
[εὗρον ἁλὸς νοτίδεσσι κάρη ἐπιφαιδρύνουσαν·], [-u u- uu-u u- uu----]
[τοῖον γὰρ νυχίοισιν ὀνείρασιν ἐπτοίητο.], [-- - uu-u u-uu ----]
[αἵματί οἱ θάλαμοί τε καὶ ἕρκεα πάντα δόμοιο], [-uu - uu- u u -uu -u u--]
[μύρεσθαι δόκεον· φλὸξ δʼ ἀθρόα φάρμακʼ ἔδαπτεν,], [--- uu- - -uu -u u--]
[οἷσι πάρος ξείνους θέλγʼ ἀνέρας, ὅστις ἵκοιτο·], [-u u- -- - -uu -u u--]
[τὴν δʼ αὐτὴ φονίῳ σβέσεν αἵματι πορφύρουσαν,], [- -- uu- uu -uu ----]
[χερσὶν ἀφυσσαμένη· λῆξεν δʼ ὀλοοῖο φόβοιο.], [-u u-uu- -- uu-u u--]
[τῶ καὶ ἐπιπλομένης ἠοῦς νοτίδεσσι θαλάσσης], [- u u-uu- -- uu-u u--]
[ἐγρομένη πλοκάμους τε καὶ εἵματα φαιδρύνεσκεν.], [-uu- uu- u u -uu ----]
[θῆρες δʼ οὐ θήρεσσιν ἐοικότες ὠμηστῇσιν,], [-- - --u u-uu ----]
[οὐδὲ μὲν οὐδʼ ἄνδρεσσιν ὁμὸν δέμας, ἄλλο δʼ ἀπʼ ἄλλων], [-u u - --u u- uu -u u --]
[συμμιγέες μελέων, κίον ἀθρόοι, ἠύτε μῆλα], [-uu- uu- uu -uu -uu --]
[ἐκ σταθμῶν ἅλις εἶσιν ὀπηδεύοντα νομῆι.], [- -- uu -u u---u u--]
[τοίους καὶ προτέρης ἐξ ἰλύος ἐβλάστησε], [-- - uu- - -uu ----]
[χθὼν αὐτὴ μικτοῖσιν ἀρηρεμένους μελέεσσιν,], [- -- --u u-uu- uu--]
[οὔπω διψαλέῳ μάλʼ ὑπʼ ἠέρι πιληθεῖσα,], [-- -uu- u u -uu ----]
[οὐδέ πω ἀζαλέοιο βολαῖς τόσον ἠελίοιο], [-u u -uu-u u- uu -uu--]
[ἰκμάδας αἰνυμένη· τὰ δʼ ἐπὶ στίχας ἤγαγεν αἰὼν], [-uu -uu- u u- uu -uu --]
[συγκρίνας· τὼς οἵγε φυὴν ἀίδηλοι ἕποντο.], [--- - -u u- uu-u u--]
[ἥρωας δʼ ἕλε θάμβος ἀπείριτον· αἶψα δʼ ἕκαστος], [--- uu -u u-uu -u u--]
[Κίρκης εἴς τε φυήν, εἴς τʼ ὄμματα παπταίνοντες], [-- - u u- - -uu ----]
[ῥεῖα κασιγνήτην φάσαν ἔμμεναι Αἰήταο.], [-u u--- uu -uu ----]
[ἡ δʼ ὅτε δὴ νυχίων ἀπὸ δείματα πέμψεν ὀνείρων,], [- uu - uu- uu -uu -u u--]
[αὐτίκʼ ἔπειτʼ ἄψορρον ἀπέστιχε· τοὺς δʼ ἅμʼ ἕπεσθαι,], [-u u- --u u-uu - u u--]
[χειρὶ καταρρέξασα, δολοφροσύνῃσιν ἄνωγεν.], [-u u---u u-uu-u u--]
[ἔνθʼ ἤτοι πληθὺς μὲν ἐφετμαῖς Αἰσονίδαο], [- -- -- u u-- -uu--]
[μίμνεν ἀπηλεγέως· ὁ δʼ ἐρύσσατο Κολχίδα κούρην.], [-u u-uu- u u-uu -uu --]
[ἄμφω δʼ ἑσπέσθην αὐτὴν ὁδόν, ἔστʼ ἀφίκοντο], [-- --- -- uu - uu--]
[Κίρκης ἐς μέγαρον· τοὺς δʼ ἐν λιπαροῖσι κέλευεν], [-- - uu- - - uu-u u--]
[ἥγε θρόνοις ἕζεσθαι, ἀμηχανέουσα κιόντων.], [-u u- --u u-uu-u u--]
[τὼ δʼ ἄνεῳ καὶ ἄναυδοι ἐφʼ ἑστίῃ ἀίξαντε], [- uu- u u-u u -uu ----]
[ἵζανον, ἥ τε δίκη λυγροῖς ἱκέτῃσι τέτυκται,], [-uu - u u- -- uu-u u--]
[ἡ μὲν ἐπʼ ἀμφοτέραις θεμένη χείρεσσι μέτωπα,], [- u u -uu- uu- --u u--]
[αὐτὰρ ὁ κωπῆεν μέγα φάσγανον ἐν χθονὶ πήξας,], [-u u --- uu -uu - uu --]
[ᾧπέρ τʼ Αἰήταο πάιν κτάνεν· οὐδέ ποτʼ ὄσσε], [-- ---u u- uu -u u --]
[ἰθὺς ἐνὶ βλεφάροισιν ἀνέσχεθον. αὐτίκα δʼ ἔγνω], [-u u- uu-u u-uu -uu --]
[Κίρκη φύξιον οἶτον ἀλιτροσύνας τε φόνοιο.], [-- -uu -u u-uu- u u--]
[τῶ καὶ ὀπιζομένη Ζηνὸς θέμιν Ἱκεσίοιο,], [- u u-uu- -- uu -uu--]
[ὃς μέγα μὲν κοτέει, μέγα δʼ ἀνδροφόνοισιν ἀρήγει,], [- uu - uu- uu -uu-u u--]
[ῥέζε θυηπολίην, οἵῃ τʼ ἀπολυμαίνονται], [-u u-uu- -- uu----]
[νηλειεῖς ἱκέται, ὅτʼ ἐφέστιοι ἀντιόωσιν.], [--- uu- u u-uu -uu--]
[πρῶτα μὲν ἀτρέπτοιο λυτήριον ἥγε φόνοιο], [-u u ---u u-uu -u u--]
[τειναμένη καθύπερθε συὸς τέκος, ἧς ἔτι μαζοὶ], [-uu- uu-u u- uu - uu --]
[πλήμμυρον λοχίης ἐκ νηδύος, αἵματι χεῖρας], [--- uu- - -uu -uu --]
[τέγγεν, ἐπιτμήγουσα δέρην· αὖτις δὲ καὶ ἄλλοις], [-u u---u u- -- u u --]
[μείλισσεν χύτλοισι, καθάρσιον ἀγκαλέουσα], [--- --u u-uu -uu--]
[Ζῆνα, παλαμναίων τιμήορον ἱκεσιάων.], [-u u--- --uu -uu--]
[καὶ τὰ μὲν ἀθρόα πάντα δόμων ἐκ λύματʼ ἔνεικαν], [- u u -uu -u u- - -u u--]
[νηιάδες πρόπολοι, ταί οἱ πόρσυνον ἕκαστα.], [-uu- uu- - - --u u--]
[ἡ δʼ εἴσω πελάνους μείλικτρά τε νηφαλίῃσιν], [- -- uu- --u u -uu--]
[καῖεν ἐπʼ εὐχωλῇσι παρέστιος, ὄφρα χόλοιο], [-u u ---u u-uu -u u--]
[σμερδαλέας παύσειεν Ἐρινύας, ἠδὲ καὶ αὐτὸς], [-uu- --u u-uu -u u --]
[εὐμειδής τε πέλοιτο καὶ ἤπιος ἀμφοτέροισιν,], [--- u u-u u -uu -uu--]
[εἴτʼ οὖν ὀθνείῳ μεμιασμένοι αἵματι χεῖρας,], [- - --- uu-uu -uu --]
[εἴτε καὶ ἐμφύλῳ προσκηδέες ἀντιόωσιν.], [-u u --- --uu -uu--]
[αὐτὰρ ἐπεὶ μάλα πάντα πονήσατο, δή τότʼ ἔπειτα], [-u u- uu -u u-uu - u u--]
[εἷσεν ἐπὶ ξεστοῖσιν ἀναστήσασα θρόνοισιν,], [-u u- --u u---- ---]
[καὶ δʼ αὐτὴ πέλας ἷζεν ἐνωπαδίς. αἶψα δὲ μύθῳ], [- -- uu -u u-uu -u u --]
[χρειὼ ναυτιλίην τε διακριδὸν ἐξερέεινεν.], [-- -uu- u u-uu -uu--]
[ἠδʼ ὁπόθεν μετὰ γαῖαν ἑὴν καὶ δώματʼ ἰόντες], [- uu- uu -u u- - -u u--]
[αὔτως ἱδρύνθησαν ἐφέστιοι. ἦ γὰρ ὀνείρων], [-- ---u u--- - - ---]
[μνῆστις ἀεικελίη δῦνεν φρένας ὁρμαίνουσαν·], [-u u-uu- -- uu ----]
[ἵετο δʼ αὖ κούρης ἐμφύλιον ἴδμεναι ὀμφήν,], [-uu - -- --uu -uu --]
[αὐτίχʼ ὅπως ἐνόησεν ἀπʼ οὔδεος ὄσσε βαλοῦσαν.], [-u u- uu-u u -uu -u u--]
[πᾶσα γὰρ Ἠελίου γενεὴ ἀρίδηλος ἰδέσθαι], [-u u -uu- uu- uu-u u--]
[ἦεν, ἐπεὶ βλεφάρων ἀποτηλόθι μαρμαρυγῇσιν], [-u u- uu- uu-uu -uu--]
[οἷόν τέ χρυσέην ἀντώπιον ἵεσαν αἴγλην.], [-- - uu- --uu -uu --]
[ἡ δʼ ἄρα τῇ τὰ ἕκαστα διειρομένῃ κατελεξεν,], [- uu - u u-u u-uu- uu--]
[Κολχίδα γῆρυν ἱεῖσα, βαρύφρονος Αἰήταο], [-uu -u u-u u-uu ----]
[κούρη μειλιχίως, ἠμὲν στόλον ἠδὲ κελεύθους], [-- -uu- -- uu -u u--]
[ἡρώων, ὅσα τʼ ἀμφὶ θοοῖς ἐμόγησαν ἀέθλοις,], [--- uu -u u- uu-u u--]
[ὥς τε κασιγνήτης πολυκηδέος ἤλιτε βουλαῖς,], [- u u--- uu-uu -uu --]
[ὥς τʼ ἀπονόσφιν ἄλυξεν ὑπέρβια δείματα πατρὸς], [- uu-u u-u u-uu -uu --]
[σὺν παισὶν Φρίξοιο· φόνον δʼ ἀλέεινεν ἐνισπεῖν], [- -- --u u- uu-u u--]
[Ἀψύρτου. τὴν δʼ οὔτι νόῳ λάθεν· ἀλλὰ καὶ ἔμπης], [--- - -u u- uu -u u --]
[μυρομένην ἐλέαιρεν, ἔπος δʼ ἐπὶ τοῖον ἔειπεν·], [-uu- uu-u u- uu -u u--]
[‘σχετλίη, ἦ ῥα κακὸν καὶ ἀεικέα μήσαο νόστον.], [-uu - u u- u u-uu -uu --]
[ἔλπομαι οὐκ ἐπὶ δήν σε βαρὺν χόλον Αἰήταο], [-uu - uu - u u- uu ----]
[ἐκφυγέειν· τάχα δʼ εἶσι καὶ Ἑλλάδος ἤθεα γαίης], [-uu- uu -u u -uu -uu --]
[τισόμενος φόνον υἷος, ὅτʼ ἄσχετα ἔρ γʼ ἐτέλεσσας.], [-uu- uu -u u -uu - uu--]
[ἀλλʼ ἐπεὶ οὖν ἱκέτις καὶ ὁμόγνιος ἔπλευ ἐμεῖο,], [- uu - uu- u u-uu -u u--]
[ἄλλο μὲν οὔτι κακὸν μητίσομαι ἐνθάδʼ ἰούσῃ·], [-u u -u u- --uu -u u--]
[ἔρχεο δʼ ἐκ μεγάρων ξείνῳ συνοπηδὸς ἐοῦσα,], [-uu - uu- -- uu-u u--]
[ὅντινα τοῦτον ἄιστον ἀείραο πατρὸς ἄνευθεν·], [-uu -u u-u u-uu -u u--]
[μηδέ με γουνάσσηαι ἐφέστιος, οὐ γὰρ ἔγωγε], [-u u ---u u-uu - u u--]
[αἰνήσω βουλάς τε σέθεν καὶ ἀεικέα φύξιν.’], [--- -- u u- u u-uu --]
[ὧς φάτο· τὴν δʼ ἀμέγαρτον ἄχος λάβεν· ἀμφὶ δὲ πέπλον], [- uu - uu-u u- uu -u u --]
[ὀφθαλμοῖσι βαλοῦσα γόον χέεν, ὄφρα μιν ἥρως], [---u u-u u- uu -u u --]
[χειρὸς ἐπισχόμενος μεγάρων ἐξῆγε θύραζε], [-u u-uu- uu- --u u--]
[δείματι παλλομένην· λεῖπον δʼ ἀπὸ δώματα Κίρκης.], [-uu -uu- -- uu -uu --]
[οὐδʼ ἄλοχον Κρονίδαο Διὸς λάθον· ἀλλά οἱ Ἶρις], [- uu- uu-u u- uu -u u --]
[πέφραδεν, εὖτʼ ἐνόησεν ἀπὸ μεγάροιο κιόντας.], [-uu - uu-u u- uu-u u--]
[αὐτὴ γάρ μιν ἄνωγε δοκευέμεν, ὁππότε νῆα], [-- - u u-u u-uu -uu --]
[στείχοιεν· τὸ καὶ αὖτις ἐποτρύνουσʼ ἀγόρευεν·], [--- u u -u u--- uu--]
[‘Ἶρι φίλη, νῦν, εἴ ποτʼ ἐμὰς ἐτέλεσσας ἐφετμάς,], [-u u- - - u u- uu-u u--]
[εἰ δʼ ἄγε λαιψηρῇσι μετοιχομένη πτερύγεσσιν,], [- uu ---u u-uu- uu--]
[δεῦρο Θέτιν μοι ἄνωχθι μολεῖν ἁλὸς ἐξανιοῦσαν.], [-u u- u u-u u- uu -uu--]
[κείνης γὰρ χρειώ με κιχάνεται. αὐτὰρ ἔπειτα], [-- - -- u u-uu -u u--]
[ἐλθεῖν εἰς ἀκτάς, ὅθι τʼ ἄκμονες Ἡφαίστοιο], [-- - -- uu -uu ----]
[χάλκειοι στιβαρῇσιν ἀράσσονται τυπίδεσσιν·], [--- uu-u u--- uu--]
[εἰπὲ δὲ κοιμῆσαι φύσας πυρός, εἰσόκεν Ἀργὼ], [-u u --- -- uu -uu --]
[τάσγε παρεξελάσῃσιν. ἀτὰρ καὶ ἐς Αἴολον ἐλθεῖν,], [-u u-uu-u u- u u -uu --]
[Αἴολον, ὅς τʼ ἀνέμοις αἰθρηγενέεσσιν ἀνάσσει·], [-uu - uu- --uu-u u--]
[καὶ δὲ τῷ εἰπέμεναι τὸν ἐμὸν νόον, ὥς κεν ἀήτας], [- u u -uu- u u- uu - u u--]
[πάντας ἀπολλήξειεν ὑπʼ ἠέρι, μηδέ τις αὔρη], [-u u---u u -uu -u u --]
[τρηχύνοι πέλαγος· Ζεφύρου γε μὲν οὖρος ἀήτω,], [--- uu- uu- u u -u u--]
[ὄφρʼ οἵ γʼ Ἀλκινόου Φαιηκίδα νῆσον ἵκωνται.’], [- - -uu- --uu -u u--]
[ὧς ἔφατʼ· αὐτίκα δʼ Ἶρις ἀπʼ Οὐλύμποιο θοροῦσα], [- uu -uu -u u ---u u--]
[τέμνε, τανυσσαμένη κοῦφα πτερά. δῦ δʼ ἐνὶ πόντῳ], [-u u-uu- -- uu - uu --]
[Αἰγαίῳ, τόθι πέρ τε δόμοι Νηρῆος ἔασιν.], [--- uu - u u- --u u--]
[πρώτην δʼ εἰσαφίκανε Θέτιν, καὶ ἐπέφραδε μῦθον], [-- -uu-u u- u u-uu --]
[Ἥρης ἐννεσίῃς, ὦρσέν τέ μιν εἰς ἓ νέεσθαι.], [-- -uu- -- u u - u u--]
[δεύτερα δʼ εἰς Ἥφαιστον ἐβήσατο· παῦσε δὲ τόνγε], [-uu - --u u-uu -u u --]
[ῥίμφα σιδηρείων τυπίδων· ἔσχοντο δʼ ἀυτμῆς], [-u u--- uu- --u u--]
[αἰθαλέοι πρηστῆρες. ἀτὰρ τρίτον εἰσαφίκανεν], [-uu- --u u- uu -uu--]
[Αἴολον Ἱππότεω παῖδα κλυτόν. ὄφρα δὲ καὶ τῷ], [-uu -uu- -- uu -u u - -]
[ἀγγελίην φαμένη θοὰ γούνατα παῦσεν ὁδοῖο,], [-uu- uu- uu -uu -u u--]
[τόφρα Θέτις Νηρῆα κασιγνήτας τε λιποῦσα], [-u u- --u u--- u u--]
[ἐξ ἁλὸς Οὔλυμπόνδε θεὰν μετεκίαθεν Ἥρην·], [- uu ---u u- uu-uu --]
[ἡ δέ μιν ἆσσον ἑοῖο παρεῖσέ τε, φαῖνέ τε μῦθον·], [- u u -u u-u u-u u -u u --]
[‘κέκλυθι νῦν, Θέτι δῖα, τά τοι ἐπιέλδομʼ ἐνισπεῖν.], [-uu - uu -u u - uu-u u--]
[οἶσθα μέν, ὅσσον ἐμῇσιν ἐνὶ φρεσὶ τίεται ἥρως], [-u u -u u-u u- uu -uu --]
[Αἰσονίδης, οἱ δʼ ἄλλοι ἀοσσητῆρες ἀέθλου,], [-uu- - -u u---u u--]
[οἵως τέ σφʼ ἐσάωσα διὰ πλαγκτὰς περόωντας], [-- - uu-u u- -- uu--]
[πέτρας, ἔνθα πάρος δειναὶ βρομέουσι θύελλαι,], [-- -u u- -- uu-u u--]
[κύματά τε σκληρῇσι περιβλύει σπιλάδεσσιν.], [-uu - --u u--- uu--]
[νῦν δὲ παρὰ Σκύλλης σκόπελον μέγαν ἠδὲ Χάρυβδιν], [- u u- -- uu- uu -u u--]
[δεινὸν ἐρευγομένην δέχεται ὁδός. ἀλλά σε γὰρ δὴ], [-u u-uu- uu- uu -u u - -]
[ἐξέτι νηπυτίης αὐτὴ τρέφον ἠδʼ ἀγάπησα], [-uu -uu- -- uu - uu--]
[ἔξοχον ἀλλάων, αἵ τʼ εἰν ἁλὶ ναιετάουσιν,], [-uu --- - - uu -uu--]
[οὕνεκεν οὐκ ἔτλης εὐνῇ Διὸς ἱεμένοιο], [-uu - -- -- uu -uu--]
[λέξασθαι. κείνῳ γὰρ ἀεὶ τάδε ἔργα μέμηλεν,], [--- -- u u- uu -u u--]
[ἠὲ σὺν ἀθανάταις ἠὲ θνητῇσιν ἰαύειν.], [-u u -uu- -- --u u--]
[ἀλλʼ ἐμὲ αἰδομένη καὶ ἐνὶ φρεσὶ δειμαίνουσα,], [- uu -uu- u u- uu ----]
[ἠλεύω· ὁ δʼ ἔπειτα πελώριον ὅρκον ὄμοσσεν,], [--- u u-u u-uu -u u--]
[μήποτέ σ᾽ἀθανάτοιο θεοῦ καλέεσθαι ἄκοιτιν.], [-uu -uu-u u- uu-u u--]
[ἔμπης δʼ οὐ μεθίεσκεν ὀπιπεύων ἀέκουσαν,], [-- - uu-u u--- uu--]
[εἰσότε οἱ πρέσβειρα Θέμις κατέλεξεν ἅπαντα,], [-uu - --u u- uu-u u--]
[ὡς δή τοι πέπρωται ἀμείνονα πατρὸς ἑοῖο], [- - - --u u-uu -u u--]
[παῖδα τεκεῖν· τῶ καί σε λιλαιόμενος μεθέηκεν,], [-u u- - - u u-uu- uu--]
[δείματι, μή τις ἑοῦ ἀντάξιος ἄλλος ἀνάσσοι], [-uu - u u- --uu -u u--]
[ἀθανάτων, ἀλλʼ αἰὲν ἑὸν κράτος εἰρύοιτο.], [-uu- - -u u- uu ----]
[αὐτὰρ ἐγὼ τὸν ἄριστον ἐπιχθονίων πόσιν εἶναι], [-u u- u u-u u-uu- uu --]
[δῶκά τοι, ὄφρα γάμου θυμηδέος ἀντιάσειας,], [-u u -u u- --uu -uu--]
[τέκνα τε φιτύσαιο· θεοὺς δʼ ἐς δαῖτʼ ἐκάλεσσα], [-u u ---u u- - - uu--]
[πάντας ὁμῶς· αὐτὴ δὲ σέλας χείρεσσιν ἀνέσχον], [-u u- -- u u- --u u--]
[νυμφίδιον, κείνης ἀγανόφρονος εἵνεκα τιμῆς.], [-uu- -- uu-uu -uu --]
[ἀλλʼ ἄγε καί τινά τοι νημερτέα μῦθον ἐνίψω.], [- uu - uu - --uu -u u--]
[εὖτʼ ἂν ἐς Ἠλύσιον πεδίον τεὸς υἱὸς ἵκηται,], [- u u -uu- uu- uu -u u--]
[ὃν δὴ νῦν Χείρωνος ἐν ἤθεσι Κενταύροιο], [- - - --u u -uu ----]
[νηιάδες κομέουσι τεοῦ λίπτοντα γάλακτος,], [-uu- uu-u u- --u u--]
[χρειώ μιν κούρης πόσιν ἔμμεναι Αἰήταο], [-- - -- uu -uu ----]
[Μηδείης· σὺ δʼ ἄρηγε νυῷ ἑκυρή περ ἐοῦσα,], [--- u u-u u- uu- u u--]
[ἠδʼ αὐτῷ Πηλῆι. τί τοι χόλος ἐστήρικται;], [- -- --u u - uu ----]
[ἀάσθη. καὶ γάρ τε θεοὺς ἐπινίσσεται ἄτη.], [--- - - u u- uu-uu --]
[ναὶ μὲν ἐφημοσύνῃσιν ἐμαῖς Ἥφαιστον ὀίω], [- u u-uu-u u- --u u--]
[λωφήσειν πρήσοντα πυρὸς μένος, Ἱπποτάδην δὲ], [--- --u u- uu -uu- -]
[Αἴολον ὠκείας ἀνέμων ἄικας ἐρύξειν,], [-uu --- uu- uu- ---]
[νόσφιν ἐυσταθέος ζεφύρου, τείως κεν ἵκωνται], [-u u-uu- uu- -- u u--]
[Φαιήκων λιμένας· σὺ δʼ ἀκηδέα μήδεο νόστον.], [--- uu- u u-uu -uu --]
[δεῖμα δέ τοι πέτραι καὶ ὑπέρβια κύματʼ ἔασιν], [-u u - -- u u-uu -u u--]
[μοῦνον, ἅ κεν τρέψαιο κασιγνήτῃσι σὺν ἄλλαις.], [-u u - --u u---u u --]
[μηδὲ σύ γʼ ἠὲ Χάρυβδιν ἀμηχανέοντας ἐάσῃς], [-u u -u u-u u-uu-u u--]
[ἐσβαλέειν, μὴ πάντας ἀναβρόξασα φέρῃσιν,], [-uu- - -u u---u u--]
[ἠὲ παρὰ Σκύλλης στυγερὸν κευθμῶνα νέεσθαι,], [-u u- -- uu- --u u--]
[Σκύλλης Αὐσονίης ὀλοόφρονος, ἣν τέκε Φόρκυι], [-- -uu- uu-uu - uu --]
[νυκτιπόλος Ἑκάτη, τήν τε κλείουσι Κράταιιν,], [-uu- uu- - - --u u--]
[μή πως σμερδαλέῃσιν ἐπαΐξασα γένυσσιν], [- - -uu-u u-uu- ---]
[λεκτοὺς ἡρώων δηλήσεται. ἀλλʼ ἔχε νῆα], [-- --- --uu - uu --]
[κεῖσʼ, ὅθι περ τυτθή γε παραίβασις ἔσσετʼ ὀλέθρου.’], [- uu - -- u u-uu -u u--]
[ὧς φάτο· τὴν δὲ Θέτις τοίῳ προσελέξατο μύθῳ·], [- uu - u u- -- uu-uu --]
[‘εἰ μὲν δὴ μαλεροῖο πυρὸς μένος ἠδὲ θύελλαι], [- - - uu-u u- uu -u u--]
[ζαχρηεῖς λήξουσιν ἐτήτυμον, ἦ τʼ ἂν ἔγωγε], [--- --u u-uu - u u--]
[θαρσαλέη φαίην, καὶ κύματος ἀντιόωντος], [-uu- -- - -uu -uu--]
[νῆα σαωσέμεναι, ζεφύρου λίγα κινυμένοιο.], [-u u-uu- uu- uu -uu--]
[ἀλλʼ ὥρη δολιχήν τε καὶ ἄσπετον οἶμον ὁδεύειν,], [- -- uu- u u -uu -u u--]
[ὄφρα κασιγνήτας μετελεύσομαι, αἵ μοι ἀρωγοὶ], [-u u--- uu-uu - u u--]
[ἔσσονται, καὶ νηὸς ὅθι πρυμνήσιʼ ἀνῆπται,], [--- - -u u- --u u--]
[ὥς κεν ὑπηῷοι μνησαίατο νόστον ἑλέσθαι.’], [- u u--- --uu -u u--]
[ἦ, καὶ ἀναΐξασα κατʼ αἰθέρος ἔμπεσε δίναις], [- u u-uu- - -uu -uu --]
[κυανέου πόντοιο· κάλει δʼ ἐπαμυνέμεν ἄλλας], [-uu- --u u- uu-uu --]
[αὐτοκασιγνήτας Νηρηίδας· αἱ δʼ ἀίουσαι], [-uu--- --uu - uu--]
[ἤντεον ἀλλήλῃσι· Θέτις δʼ ἀγόρευεν ἐφετμὰς], [-uu ---u u- uu-u u--]
[Ἥρης· αἶψα δʼ ἴαλλε μετʼ Αὐσονίην ἅλα πάσας.], [-- -u u-u u -uu- uu --]
[αὐτὴ δʼ ὠκυτέρη ἀμαρύγματος ἠὲ βολάων], [-- -uu- uu-uu -u u--]
[ἠελίου, ὅτʼ ἄνεισι περαίης ὑψόθι γαίης,], [-uu- u u-u u-- -uu --]
[σεύατʼ ἴμεν λαιψηρὰ διʼ ὕδατος, ἔστʼ ἀφίκανεν], [-u u- --u u -uu - uu--]
[ἀκτὴν Αἰαίην Τυρσηνίδος ἠπείροιο.], [-- --- --uu ----]
[τοὺς δʼ εὗρεν παρὰ νηὶ σόλῳ ῥιπῇσί τʼ ὀιστῶν], [- -- uu -u u- --u u--]
[τερπομένους· ἡ δʼ ἆσσον ὀρεξαμένη χερὸς ἄκρης], [-uu- - -u u-uu- uu --]
[Αἰακίδεω Πηλῆος· ὁ γάρ ῥά οἱ ἦεν ἀκοίτης·], [-uu- --u u - u u -u u--]
[οὐδέ τις εἰσιδέειν δύνατʼ ἔμπεδον, ἀλλʼ ἄρα τῷγε], [-u u -uu- uu -uu - uu --]
[οἴῳ ἐν ὀφθαλμοῖσιν ἐείσατο, φώνησέν τε·], [-u u ---u u-uu --- -]
[‘μηκέτι νῦν ἀκταῖς Τυρσηνίσιν ἧσθε μένοντες,], [-uu - -- --uu -u u--]
[ἠῶθεν δὲ θοῆς πρυμνήσια λύετε νηός,], [--- u u- --uu -uu --]
[Ἥρῃ πειθόμενοι ἐπαρηγόνι. τῆς γὰρ ἐφετμῇς], [-- -uu- uu-uu - u u--]
[πασσυδίῃ κοῦραι Νηρηίδες ἀντιόωσιν,], [-uu- -- --uu -uu--]
[νῆα διὲκ πέτρας, αἵ τε Πλαγκταὶ καλέονται,], [-u u- -- - - -- uu--]
[ῥυσόμεναι. κείνη γὰρ ἐναίσιμος ὔμμι κέλευθος.], [-uu- -- u u-uu -u u--]
[ἀλλὰ σὺ μή τῳ ἐμὸν δείξῃς δέμας, εὖτʼ ἂν ἴδηαι], [-u u - u u- -- uu - u u--]
[ἀντομένην σὺν τῇσι· νόῳ δʼ ἔχε, μή με χολώσῃς], [-uu- - -u u- uu - u u--]
[πλεῖον ἔτʼ, ἢ τὸ πάροιθεν ἀπηλεγέως ἐχόλωσας.’], [-u u - u u-u u-uu- uu--]
[ἦ, καὶ ἔπειτʼ ἀίδηλος ἐδύσατο βένθεα πόντου·], [- u u- uu-u u-uu -uu --]
[τὸν δʼ ἄχος αἰνὸν ἔτυψεν, ἐπεὶ πάρος οὐκέτʼ ἰοῦσαν], [- uu -u u-u u- uu -u u--]
[ἔδρακεν, ἐξότε πρῶτα λίπεν θάλαμόν τε καὶ εὐνὴν], [-uu -uu -u u- uu- u u --]
[χωσαμένη Ἀχιλῆος ἀγαυοῦ νηπιάχοντος.], [-uu- uu-u u-- -uu--]
[ἡ μὲν γὰρ βροτέας αἰεὶ περὶ σάρκας ἔδαιεν], [- - - uu- -- uu -u u--]
[νύκτα διὰ μέσσην φλογμῷ πυρός· ἤματα δʼ αὖτε], [-u u- -- -- uu -uu --]
[ἀμβροσίῃ χρίεσκε τέρεν δέμας, ὄφρα πέλοιτο], [-uu- --u u- uu -u u--]
[ἀθάνατος, καί οἱ στυγερὸν χροῒ γῆρας ἀλάλκοι.], [-uu- - - uu- uu -u u--]
[αὐτὰρ ὅ γʼ ἐξ εὐνῆς ἀνεπάλμενος εἰσενόησεν], [-u u - -- uu-uu -uu--]
[παῖδα φίλον σπαίροντα διὰ φλογός· ἧκε δʼ ἀυτὴν], [-u u- --u u- uu -u u--]
[σμερδαλέην ἐσιδών, μέγα νήπιος· ἡ δʼ ἀίουσα], [-uu- uu- uu -uu - uu--]
[τὸν μὲν ἄρʼ ἁρπάγδην χαμάδις βάλε κεκληγῶτα,], [- u u --- uu- uu ----]
[αὐτὴ δὲ πνοιῇ ἰκέλη δέμας, ἠύτʼ ὄνειρος,], [-- - -- uu- uu -u u--]
[βῆ ῥʼ ἴμεν ἐκ μεγάροιο θοῶς, καὶ ἐσήλατο πόντον], [- uu - uu-u u- u u-uu --]
[χωσαμένη· μετὰ δʼ οὔτι παλίσσυτος ἵκετʼ ὀπίσσω.], [-uu- uu -u u-uu -u u--]
[τῶ μιν ἀμηχανίη δῆσεν φρένας· ἀλλὰ καὶ ἔμπης], [- u u-uu- -- uu -u u --]
[πᾶσαν ἐφημοσύνην Θέτιδος μετέειπεν ἑταίροις.], [-u u-uu- uu- uu-u u--]
[οἱ δʼ ἄρα μεσσηγὺς λῆξαν καὶ ἔπαυσαν ἀέθλους], [- uu --- -- u u-u u--]
[ἐσσυμένως, δόρπον τε χαμεύνας τʼ ἀμφεπένοντο,], [-uu- -- u u-- -uu--]
[τῇς ἔνι δαισάμενοι νύκτʼ ἄεσαν, ὡς τὸ πάροιθεν.], [- uu -uu- - -uu - u u--]
[ἦμος δʼ ἄκρον ἔβαλλε φαεσφόρος οὐρανὸν Ἠώς,], [-- -u u-u u-uu -uu --]
[δὴ τότε λαιψηροῖο κατηλυσίῃ ζεφύροιο], [- uu ---u u-uu- uu--]
[βαῖνον ἐπὶ κληῖδας ἀπὸ χθονός· ἐκ δὲ βυθοῖο], [-u u- --u u- uu - u u--]
[εὐναίας εἷλκον περιγηθέες ἄλλα τε πάντα], [--- -- uu-uu -u u --]
[ἄρμενα μηρύοντο κατὰ χρέος· ὕψι δὲ λαῖφος], [-uu ---u u- uu -u u --]
[εἴρυσσαν τανύσαντες ἐν ἱμάντεσσι κεραίης.], [--- uu-u u ---u u--]
[νῆα δʼ ἐυκραὴς ἄνεμος φέρεν. αἶψα δὲ νῆσον], [-u u--- uu- uu -u u --]
[καλήν, Ἀνθεμόεσσαν ἐσέδρακον, ἔνθα λίγειαι], [-- -uu-u u-uu -u u--]
[Σειρῆνες σίνοντʼ Ἀχελωίδες ἡδείῃσιν], [--- -- uu-uu ----]
[θέλγουσαι μολπῇσιν, ὅτις παρὰ πεῖσμα βάλοιτο.], [--- --u u- uu -u u--]
[τὰς μὲν ἄρʼ εὐειδὴς Ἀχελωίῳ εὐνηθεῖσα], [- u u --- uu-uu ----]
[γείνατο Τερψιχόρη, Μουσέων μία· καί ποτε Δηοῦς], [-uu -uu- -- uu - uu --]
[θυγατέρʼ ἰφθίμην ἀδμῆτʼ ἔτι πορσαίνεσκον], [-uu --- -- uu ----]
[ἄμμιγα μελπόμεναι· τότε δʼ ἄλλο μὲν οἰωνοῖσιν,], [-uu -uu- uu -u u ----]
[ἄλλο δὲ παρθενικῇς ἐναλίγκιαι ἔσκον ἰδέσθαι.], [-u u -uu- uu-uu -u u--]
[αἰεὶ δʼ εὐόρμου δεδοκημέναι ἐκ περιωπῆς], [-- --- uu-uu - uu--]
[ἦ θαμὰ δὴ πολέων μελιηδέα νόστον ἕλοντο,], [- uu - uu- uu-uu -u u--]
[τηκεδόνι φθινύθουσαι· ἀπηλεγέως δʼ ἄρα καὶ τοῖς], [-uu- uu-u u-uu- uu - -]
[ἵεσαν ἐκ στομάτων ὄπα λείριον. οἱ δʼ ἀπὸ νηὸς], [-uu - uu- uu -uu - uu --]
[ἤδη πείσματʼ ἔμελλον ἐπʼ ἠιόνεσσι βαλέσθαι,], [-- -u u-u u -uu-u u--]
[εἰ μὴ ἄρʼ Οἰάγροιο πάις Θρηίκιος Ὀρφεὺς], [- u u ---u u- --uu --]
[Βιστονίην ἐνὶ χερσὶν ἑαῖς φόρμιγγα τανύσσας], [-uu- uu -u u- --u u--]
[κραιπνὸν ἐυτροχάλοιο μέλος κανάχησεν ἀοιδῆς,], [-u u-uu-u u- uu-u u--]
[ὄφρʼ ἄμυδις κλονέοντος ἐπιβρομέωνται ἀκουαὶ], [- uu- uu-u u-uu-u u--]
[κρεγμῷ· παρθενικὴν δʼ ἐνοπὴν ἐβιήσατο φόρμιγξ.], [-- -uu- uu- uu-uu --]
[νῆα δʼ ὁμοῦ ζέφυρός τε καὶ ἠχῆεν φέρε κῦμα], [-u u- uu- u u --- uu --]
[πρυμνόθεν ὀρνύμενον· ταὶ δʼ ἄκριτον ἵεσαν αὐδήν.], [-uu -uu- - -uu -uu --]
[ἀλλὰ καὶ ὧς Τελέοντος ἐὺς πάις, οἶος ἑταίρων], [-u u - uu-- - uu -u u--]
[προφθάμενος, ξεστοῖο κατὰ ζυγοῦ ἔνθορε πόντῳ], [-uu- --u u- uu -uu --]
[Βούτης, Σειρήνων λιγυρῇ ὀπὶ θυμὸν ἰανθείς·], [-- --- uu- uu -u u--]
[νῆχε δὲ πορφυρέοιο διʼ οἴδματος, ὄφρʼ ἐπιβαίη,], [-u u -uu-u u -uu - uu--]
[σχέτλιος. ἦ τέ οἱ αἶψα καταυτόθι νόστον ἀπηύρων,], [-uu - u u -u u-uu -u u--]
[ἀλλά μιν οἰκτείρασα θεὰ Ἔρυκος μεδέουσα], [-u u ---u u- uu- uu--]
[Κύπρις ἔτʼ ἐν δίναις ἀνερέψατο, καί ῥʼ ἐσάωσεν], [-u u - -- uu-uu - uu--]
[πρόφρων ἀντομένη Λιλυβηίδα ναιέμεν ἄκρην.], [-- -uu- uu-uu -uu --]
[οἱ δʼ ἄχεϊ σχόμενοι τὰς μὲν λίπον, ἄλλα δʼ ὄπαζον], [- uu- uu- - - uu -u u--]
[κύντερα μιξοδίῃσιν ἁλὸς ῥαιστήρια νηῶν.], [-uu -uu-u u- --uu --]
[τῇ μὲν γὰρ Σκύλλης λισσὴ προυφαίνετο πέτρη·], [- - - -- -- --uu --]
[τῇ δʼ ἄμοτον βοάασκεν ἀναβλύζουσα Χάρυβδις·], [- uu- uu-u u---u u--]
[ἄλλοθι δὲ Πλαγκταὶ μεγάλῳ ὑπὸ κύματι πέτραι], [-uu - -- uu- uu -uu --]
[ῥόχθεον, ᾗχι πάροιθεν ἀπέπτυεν αἰθομένη φλὸξ], [-uu -u u-u u-uu -uu- -]
[ἄκρων ἐκ σκοπέλων, πυριθαλπέος ὑψόθι πέτρης,], [-- - uu- uu-uu -uu --]
[καπνῷ δʼ ἀχλυόεις αἰθὴρ πέλεν, οὐδέ κεν αὐγὰς], [-- -uu- -- uu -u u --]
[ἔδρακες ἠελίοιο. τότʼ αὖ λήξαντος ἀπʼ ἔργων], [-uu -uu-u u - --u u --]
[Ἡφαίστου θερμὴν ἔτι κήκιε πόντος ἀυτμήν.], [--- -- uu -uu -u u--]
[ἔνθα σφιν κοῦραι Νηρηίδες ἄλλοθεν ἄλλαι], [-- - -- --uu -uu --]
[ἤντεον· ἡ δʼ ὄπιθεν πτέρυγος θίγε πηδαλίοιο], [-uu - uu- uu- uu -uu--]
[δῖα Θέτις, Πλαγκτῇσιν ἐνὶ σπιλάδεσσιν ἐρύσσαι.], [-u u- --u u- uu-u u--]
[ὡς δʼ ὁπόταν δελφῖνες ὑπὲξ ἁλὸς εὐδιόωντες], [- uu- --u u- uu -uu--]
[σπερχομένην ἀγεληδὸν ἑλίσσωνται περὶ νῆα,], [-uu- uu-u u--- uu --]
[ἄλλοτε μὲν προπάροιθεν ὁρώμενοι, ἄλλοτʼ ὄπισθεν,], [-uu - uu-u u-uu -u u--]
[ἄλλοτε παρβολάδην, ναύτῃσι δὲ χάρμα τέτυκται·], [-uu -uu- --u u -u u--]
[ὧς αἱ ὑπεκπροθέουσαι ἐπήτριμοι εἱλίσσοντο], [- u u-uu-u u-uu ----]
[Ἀργῴῃ περὶ νηί, Θέτις δʼ ἴθυνε κέλευθον.], [--- uu -u u- uu- ---]
[καί ῥʼ ὅτε δὴ Πλαγκτῇσιν ἐνιχρίμψεσθαι ἔμελλον,], [- uu - --u u---u u--]
[αὐτίκʼ ἀνασχόμεναι λευκοῖς ἐπὶ γούνασι πέζας,], [-u u-uu- -- uu -uu --]
[ὑψοῦ ἐπʼ αὐτάων σπιλάδων καὶ κύματος ἀγῆς], [-u u --- uu- - -uu --]
[ῥώοντʼ ἔνθα καὶ ἔνθα διασταδὸν ἀλλήλῃσιν.], [-- -u u -u u-uu ----]
[τὴν δὲ παρηορίην κόπτεν ῥόος· ἀμφὶ δὲ κῦμα], [- u u-uu- -- uu -u u --]
[λάβρον ἀειρόμενον πέτραις ἐπικαχλάζεσκεν,], [-u u-uu- -- uu----]
[αἵ θ᾽ὁτὲ μὲν κρημνοῖς ἐναλίγκιαι ἠέρι κῦρον,], [- uu - -- uu-uu -uu --]
[ἄλλοτε δὲ βρύχιαι νεάτῳ ὑπὸ πυθμένι πόντου], [-uu - uu- uu- uu -uu --]
[ἠρήρειν, τὸ δὲ πολλὸν ὑπείρεχεν ἄγριον οἶδμα.], [--- u u -u u-uu -uu --]
[αἱ δʼ ,ὥστʼ ἠμαθόεντος ἐπισχεδὸν αἰγιαλοῖο], [- - -uu-u u-uu -uu--]
[παρθενικαί, δίχα κόλπον ἐπʼ ἰξύας εἱλίξασαι], [-uu- uu -u u -uu ----]
[σφαίρῃ ἀθύρουσιν περιηγέι· αἱ μὲν ἔπειτα], [-u u--- uu-uu - u u--]
[ἄλλη ὑπʼ ἐξ ἄλλης δέχεται καὶ ἐς ἠέρα πέμπει], [-u u - -- uu- u u -uu --]
[ὕψι μεταχρονίην· ἡ δʼ οὔποτε πίλναται οὔδει·], [-u u-uu- - -uu -uu --]
[ὧς αἱ νῆα θέουσαν ἀμοιβαδὶς ἄλλοθεν ἄλλη], [- - -u u-u u-uu -uu --]
[πέμπε διηερίην ἐπὶ κύμασιν, αἰὲν ἄπωθεν], [-u u-uu- uu -uu -u u--]
[πετράων· περὶ δέ σφιν ἐρευγόμενον ζέεν ὕδωρ.], [--- uu - u u-uu- uu --]
[τὰς δὲ καὶ αὐτὸς ἄναξ κορυφῆς ἔπι λισσάδος ἄκρης], [- u u -u u- uu- uu -uu --]
[ὀρθὸς ἐπὶ στελεῇ τυπίδος βαρὺν ὦμον ἐρείσας], [-u u- uu- uu- uu -u u--]
[Ἥφαιστος θηεῖτο, καὶ αἰγλήεντος ὕπερθεν], [--- --u u ---u u--]
[οὐρανοῦ ἑστηυῖα Διὸς δάμαρ· ἀμφὶ δʼ Ἀθήνῃ], [-uu ---- -- uu -u u--]
[βάλλε χέρας, τοῖόν μιν ἔχεν δέος εἰσορόωσαν.], [-u u- -- u u- uu -uu--]
[ὅσση δʼ εἰαρινοῦ μηκύνεται ἤματος αἶσα,], [-- -uu- --uu -uu --]
[τοσσάτιον μογέεσκον ἐπὶ χρόνον, ὀχλίζουσαι], [-uu- uu-u u- uu ----]
[νῆα διὲκ πέτρας πολυηχέας· οἱ δʼ ἀνέμοιο], [-u u- -- uu-uu - uu--]
[αὖτις ἐπαυρόμενοι προτέρω θέον· ὦκα δʼ ἄμειβον], [-u u-uu- uu- uu -u u--]
[Θρινακίης λειμῶνα, βοῶν τροφὸν Ἠελίοιο.], [-uu- --u u- uu -uu--]
[ἔνθʼ αἱ μὲν κατὰ βένθος ἀλίγκιαι αἰθυίῃσιν], [- - - uu -u u-uu ----]
[δῦνον, ἐπεί ῥʼ ἀλόχοιο Διὸς πόρσυνον ἐφετμάς.], [-u u- uu-u u- --u u--]
[τοὺς δʼ ἄμυδις βληχή τε διʼ ἠέρος ἵκετο μήλων,], [- uu- -- u u -uu -uu --]
[μυκηθμός τε βοῶν αὐτοσχεδὸν οὔατʼ ἔβαλλεν.], [--- u u- --uu -u u--]
[καὶ τὰ μὲν ἑρσήεντα κατὰ δρία ποιμαίνεσκεν], [- u u ---u u- uu ----]
[ὁπλοτέρη Φαέθουσα θυγατρῶν Ἠελίοιο,], [-uu- uu-u u-- -uu--]
[ἀργύρεον χαῖον παλάμῃ ἔνι πηχύνουσα·], [-uu- -- uu- uu ----]
[Λαμπετίη δʼ ἐπὶ βουσὶν ὀρειχάλκοιο φαεινοῦ], [-uu- uu -u u---u u--]
[πάλλεν ὀπηδεύουσα καλαύροπα. τὰς δὲ καὶ αὐτοὶ], [-u u---u u-uu - u u --]
[βοσκομένας ποταμοῖο παρʼ ὕδασιν εἰσορόωντο], [-uu- uu-u u -uu -uu--]
[ἂμ πεδίον καὶ ἕλος λειμώνιον· οὐδέ τις ἦεν], [- uu- u u- --uu -u u --]
[κυανέη μετὰ τῇσι δέμας, πᾶσαι δὲ γάλακτι], [-uu- uu -u u- -- u u--]
[εἰδόμεναι, χρυσέοισι κεράασι κυδιάασκον.], [-uu- uu-u u-uu -uu--]
[καὶ μὲν τὰς παράμειβον ἐπʼ ἤματι· νυκτὶ δʼ ἰούσῃ], [- - - uu-u u -uu -u u--]
[πεῖρον ἁλὸς μέγα λαῖτμα κεχαρμένοι, ὄφρα καὶ αὖτις], [-u u- uu -u u-uu -u u --]
[Ἠὼς ἠριγενὴς φέγγος βάλε νισσομένοισιν.], [-- -uu- -- uu -uu--]
[ἔστι δέ τις πορθμοῖο παροιτέρη Ἰονίοιο], [-u u - --u u-uu -uu--]
[ἀμφιλαφὴς πίειρα Κεραυνίῃ εἰν ἁλὶ νῆσος,], [-uu- --u u-uu - uu --]
[ᾗ ὕπο δὴ κεῖσθαι δρέπανον φάτις (ἵλατε Μοῦσαι,], [- uu - -- uu- uu -uu --]
[οὐκ ἐθέλων ἐνέπω προτέρων ἔπος) ᾧ ἀπὸ πατρὸς], [- uu- uu- uu- uu - uu --]
[μήδεα νηλειῶς ἔταμεν Κρόνος· οἱ δέ ἑ Δηοῦς], [-uu --- uu- uu - u u --]
[κλείουσι χθονίης καλαμητόμον ἔμμεναι ἅρπην.], [--- uu- uu-uu -uu --]
[Δηὼ γὰρ κείνῃ ἐνὶ δή ποτε νάσσατο γαίῃ,], [-- - -- uu - uu -uu --]
[Τιτῆνας δʼ ἔδαε στάχυν ὄμπνιον ἀμήσασθαι,], [--- uu- uu -uu ----]
[Μάκριδα φιλαμένη. Δρεπάνη τόθεν ἐκλήισται], [-uu -uu- uu- uu ----]
[οὔνομα, Φαιήκων ἱερὴ τροφός· ὧς δὲ καὶ αὐτοὶ], [-uu --- uu- uu - u u --]
[αἵματος Οὐρανίοιο γένος Φαίηκες ἔασιν.], [-uu -uu-u u- --u u--]
[τοὺς Ἀργὼ πολέεσσιν ἐνισχομένη καμάτοισιν], [- -- uu-u u-uu- uu--]
[Θρινακίης αὔρῃς ἵκετʼ ἐξ ἁλός· οἱ δʼ ἀγανῇσιν], [-uu- -- uu - uu - uu--]
[Ἀλκίνοος λαοί τε θυηπολίῃσιν ἰόντας], [-uu- -- u u-uu-u u--]
[δειδέχατʼ ἀσπασίως· ἐπὶ δέ σφισι καγχαλάασκεν], [-uu -uu- uu - uu -uu--]
[πᾶσα πόλις· φαίης κεν ἑοῖς ἐπὶ παισὶ γάνυσθαι.], [-u u- -- u u- uu -u u--]
[καὶ δʼ αὐτοὶ ἥρωες ἀνὰ πληθὺν κεχάροντο,], [- -- --u u- -- uu--]
[τῷ ἴκελοι, οἷόν τε μεσαιτάτῃ ἐμβεβαῶτες], [- uu- -- u u-uu -uu--]
[Αἱμονίῃ· μέλλον δὲ βοῇ ἔνι θωρήξεσθαι·], [-uu- -- u u- uu ----]
[ὧδε μάλʼ ἀγχίμολον στρατὸς ἄσπετος ἐξεφαάνθη], [-u u -uu- uu -uu -uu--]
[Κόλχων, οἳ Πόντοιο κατὰ στόμα καὶ διὰ πέτρας], [-- - --u u- uu - uu --]
[Κυανέας μαστῆρες ἀριστήων ἐπέρησαν.], [-uu- --u u--- uu--]
[Μήδειαν δʼ ἔξαιτον ἑοῦ ἐς πατρὸς ἄγεσθαι], [--- --u u- - -u u--]
[ἵεντʼ ἀπροφάτως, ἠὲ στονόεσσαν ἀυτὴν], [-- -uu- -- uu-u u--]
[νωμήσειν χαλεπῇσιν ὁμόκλεον ἀτροπίῃσιν], [--- uu-u u-uu -uu--]
[αὖθί τε καὶ μετέπειτα σὺν Αἰήταο κελεύθῳ.], [-u u - uu-u u ---u u--]
[ἀλλά σφεας κατέρυκεν ἐπειγομένους πολέμοιο], [-- - uu-u u-uu- uu--]
[κρείων Ἀλκίνοος. λελίητο γὰρ ἀμφοτέροισιν], [-- -uu- uu-u u -uu--]
[δηιοτῆτος ἄνευθεν ὑπέρβια νείκεα λῦσαι.], [-uu-u u-u u-uu -uu --]
[κούρη δʼ οὐλομένῳ ὑπὸ δείματι πολλὰ μὲν αὐτοὺς], [-- -uu- uu -uu -u u --]
[Αἰσονίδεω ἑτάρους μειλίσσετο, πολλὰ δὲ χερσὶν], [-uu- uu- --uu -u u --]
[Ἀρήτης γούνων ἀλόχου θίγεν Ἀλκινόοιο·], [--- -- uu- uu -uu--]
[‘γουνοῦμαι, βασίλεια· σὺ δʼ ἵλαθι, μηδέ με Κόλχοις], [--- uu-u u -uu -u u --]
[ἐκδώῃς ᾧ πατρὶ κομιζέμεν, εἴ νυ καὶ αὐτὴ], [--- - -u u-uu - u u --]
[ἀνθρώπων γενεῆς μία φέρβεαι, οἷσιν ἐς ἄτην], [--- uu- uu -uu -u u --]
[ὠκύτατος κούφῃσι θέει νόος ἀμπλακίῃσιν.], [-uu- --u u- uu -uu--]
[ὡς ἐμοὶ ἐκ πυκιναὶ ἔπεσον φρένες, οὐ μὲν ἕκητι], [- uu - uu- uu- uu - u u--]
[μαργοσύνης. ἴστω δʼ ἱερὸν φάος Ἠελίοιο,], [-uu- -- uu- uu -uu--]
[ἴστω νυκτιπόλου Περσηίδος ὄργια κούρης,], [-- -uu- --uu -uu --]
[μὴ μὲν ἐγὼν ἐθέλουσα σὺν ἀνδράσιν ἀλλοδαποῖσιν], [- u u- uu-u u -uu -uu--]
[κεῖθεν ἀφωρμήθην· στυγερὸν δέ με τάρβος ἔπεισεν], [-u u--- uu- u u -u u--]
[τῆσγε φυγῆς μνήσασθαι, ὅτʼ ἤλιτον· οὐδέ τις ἄλλη], [-u u- --u u -uu -u u --]
[μῆτις ἔην. ἔτι μοι μίτρη μένει, ὡς ἐνὶ πατρὸς], [-u u- uu - -- uu - uu --]
[δώμασιν, ἄχραντος καὶ ἀκήρατος. ἀλλʼ ἐλέαιρε,], [-uu --- u u-uu - uu--]
[πότνα, τεόν τε πόσιν μειλίσσεο· σοὶ δʼ ὀπάσειαν], [-u u- u u- --uu - uu--]
[ἀθάνατοι βίοτόν τε τελεσφόρον ἀγλαΐην τε], [-uu- uu- u u-uu -uu- -]
[καὶ παῖδας καὶ κῦδος ἀπορθήτοιο πόληος.’], [- -- - -u u---u u--]
[τοῖα μὲν Ἀρήτην γουνάζετο δάκρυ χέουσα·], [-u u --- --uu -u u--]
[τοῖα δʼ ἀριστήων ἐπαμοιβαδὶς ἄνδρα ἕκαστον·], [-u u--- uu-uu -u u--]
[‘ὑμέων, ὦ πέρι δὴ μέγα φέρτατοι, ἀμφί τʼ ἀέθλοις], [-- - uu - uu -uu -u u--]
[ὧν κάμον ὑμετέροισιν, ἀτύζομαι· ἧς ἰότητι], [- uu -uu-u u-uu - uu--]
[ταύρους τʼ ἐζεύξασθε, καὶ ἐκ θέρος οὐλοὸν ἀνδρῶν], [-- ---u u - uu -uu --]
[κείρατε γηγενέων· ἧς εἵνεκεν Αἱμονίηνδε], [-uu -uu- - -uu -uu--]
[χρύσεον αὐτίκα κῶας ἀνάξετε νοστήσαντες.], [-uu -uu -u u-uu ----]
[ἥδʼ ἐγώ, ἣ πάτρην τε καὶ οὓς ὤλεσσα τοκῆας,], [- uu - -- u u - --u u--]
[ἣ δόμον, ἣ σύμπασαν ἐυφροσύνην βιότοιο·], [- uu - --u u-uu- uu--]
[ὔμμι δὲ καὶ πάτρην καὶ δώματα ναιέμεν αὖτις], [-u u - -- - -uu -uu --]
[ἤνυσα· καὶ γλυκεροῖσιν ἔτʼ εἰσόψεσθε τοκῆας], [-uu - uu-u u ---u u--]
[ὄμμασιν· αὐτὰρ ἐμοὶ ἀπὸ δὴ βαρὺς εἵλετο δαίμων], [-uu -u u- uu - uu -uu --]
[ἀγλαΐας· στυγερὴ δὲ σὺν ὀθνείοις ἀλάλημαι.], [-uu- uu- u u --- uu--]
[δείσατε συνθεσίας τε καὶ ὅρκια, δείσατʼ Ἐρινὺν], [-uu -uu- u u -uu -u u--]
[Ἱκεσίην, νέμεσίν τε θεῶν, ἐς χεῖρας ἰοῦσαν], [-uu- uu- u u- - -u u--]
[Αἰήτεω λώβῃ πολυπήμονι δῃωθῆναι.], [--- -- uu-uu ----]
[οὐ νηούς, οὐ πύργον ἐπίρροθον, οὐκ ἀλεωρὴν], [- -- - -u u-uu - uu--]
[ἄλλην, οἰόθι δὲ προτιβάλλομαι ὑμέας αὐτους.], [-- -uu - uu-uu -uu --]
[σχέτλιοι ἀτροπίης καὶ ἀνηλέες· οὐδʼ ἐνὶ θυμῷ], [-uu -uu- u u-uu - uu --]
[αἰδεῖσθε ξείνης μ᾽ἐπὶ γούνατα χεῖρας ἀνάσσης], [--- -- uu -uu -u u--]
[δερκόμενοι τείνουσαν ἀμήχανον· ἀλλά κε πᾶσιν,], [-uu- --u u-uu -u u --]
[κῶας ἑλεῖν μεμαῶτες, ἐμίξατε δούρατα Κόλχοις], [-u u- uu-u u-uu -uu --]
[αὐτῷ τʼ Αἰήτῃ ὑπερήνορι· νῦν δʼ ἐλάθεσθε], [-- --- uu-uu - uu--]
[ἠνορέης, ὅτε μοῦνοι ἀποτμηγέντες ἔασιν.’], [-uu- uu -u u---u u--]
[ὧς φάτο λισσομένη· τῶν δʼ ὅντινα γουνάζοιτο,], [- uu -uu- - -uu ----]
[ὅς μιν θαρσύνεσκεν ἐρητύων ἀχέουσαν.], [- - ---u u--- uu--]
[σεῖον δʼ ἐγχείας εὐήκεας ἐν παλάμῃσιν,], [-- --- --uu - uu--]
[φάσγανά τʼ ἐκ κολεῶν. οὐδὲ σχήσεσθαι ἀρωγῆς], [-uu - uu- -- --u u--]
[ἔννεπον, εἴ κε δίκης ἀλιτήμονος ἀντιάσειεν.], [-uu - u u- uu-uu -uu--]
[στρευγομένοις δʼ ἀνʼ ὅμιλον ἐπήλυθεν εὐνήτειρα], [-uu- u u-u u-uu ----]
[νὺξ ἔργων ἄνδρεσσι, κατευκήλησε δὲ πᾶσαν], [- -- --u u---u u --]
[γαῖαν ὁμῶς· τὴν δʼ οὔτι μίνυνθά περ εὔνασεν ὕπνος,], [-u u- - -u u-u u -uu --]
[ἀλλά οἱ ἐν στέρνοις ἀχέων εἱλίσσετο θυμός.], [-u u - -- uu- --uu --]
[οἷον ὅτε κλωστῆρα γυνὴ ταλαεργὸς ἑλίσσει], [-u u- --u u- uu-u u--]
[ἐννυχίη· τῇ δʼ ἀμφὶ κινύρεται ὀρφανὰ τέκνα], [-uu- - -u u-uu -uu --]
[χηροσύνῃ πόσιος· σταλάει δʼ ὑπὸ δάκρυ παρειὰς], [-uu- uu- uu- uu -u u--]
[μνωομένης, οἵη μιν ἐπὶ σμυγερὴ λάβεν αἶσα·], [-uu- -- u u- uu- uu --]
[ὧς τῆς ἰκμαίνοντο παρηίδες· ἐν δέ οἱ ἦτορ], [- - ---u u-uu - u u --]
[ὀξείῃς εἰλεῖτο πεπαρμένον ἀμφʼ ὀδύνῃσιν.], [--- --u u-uu - uu--]
[τὼ δʼ ἔντοσθε δόμοιο κατὰ πτόλιν, ὡς τὸ πάροιθεν,], [- --u u-u u- uu - u u--]
[κρείων Ἀλκίνοος πολυπότνιά τʼ Ἀλκινόοιο], [-- -uu- uu-uu -uu--]
[Ἀρήτη ἄλοχος, κούρης πέρι μητιάασκον], [--- uu- -- uu -uu--]
[οἷσιν ἐνὶ λεχέεσσι διὰ κνέφας· οἷα δʼ ἀκοίτην], [-u u- uu-u u- uu -u u--]
[κουρίδιον θαλεροῖσι δάμαρ προσπτύσσετο μύθοις·], [-uu- uu-u u- --uu --]
[‘ναὶ φίλος, εἰ δʼ ἄγε μοι πολυκηδέα ῥύεο Κόλχων], [- uu - uu - uu-uu -uu --]
[παρθενικήν, Μινύῃσι φέρων χάριν. ἐγγύθι δʼ Ἄργος], [-uu- uu-u u- uu -uu --]
[ἡμετέρης νήσοιο καὶ ἀνέρες Αἱμονιῆες·], [-uu- --u u -uu -uu--]
[Αἰήτης δʼ οὔτʼ ἂρ ναίει σχεδόν, οὐδέ τι ἴδμεν], [--- - - -- uu -u u --]
[Αἰήτην, ἀλλʼ οἶον ἀκούομεν· ἥδε δὲ κούρη], [--- - -u u-uu -u u --]
[αἰνοπαθὴς κατά μοι νόον ἔκλασεν ἀντιόωσα.], [-uu- uu - uu -uu -uu--]
[μή μιν, ἄναξ, Κόλχοισι πόροις ἐς πατρὸς ἄγεσθαι.], [- u u- --u u- - -u u--]
[ἀάσθη, ὅτε πρῶτα βοῶν θελκτήρια δῶκεν], [--- uu -u u- --uu --]
[φάρμακά οἱ· σχεδόθεν δὲ κακῷ κακόν, οἷά τε πολλὰ], [-uu - uu- u u- uu -u u --]
[ῥέζομεν ἀμπλακίῃσιν, ἀκειομένη ὑπάλυξεν], [-uu -uu-u u-uu- uu--]
[πατρὸς ὑπερφιάλοιο βαρὺν χόλον. αὐτὰρ Ἰήσων,], [-u u-uu-u u- uu -u u--]
[ὡς ἀίω, μεγάλοισιν ἐνίσχεται ἐξ ἕθεν ὅρκοις,], [- uu- uu-u u-uu - uu --]
[κουριδίην θήσεσθαι ἐνὶ μεγάροισιν ἄκοιτιν,], [-uu- --u u- uu-u u--]
[τῶ, φίλε, μήτʼ οὖν αὐτὸν ἑκὼν ἐπίορκον ὀμόσσαι], [- uu - - -u u- uu-u u--]
[θείης Αἰσονίδην, μήτʼ ἄσχετα σεῖο ἕκητι], [-- -uu- - -uu -u u--]
[παῖδα πατὴρ θυμῷ κεκοτηότι δηλήσαιτο.], [-u u- -- uu-uu ----]
[λίην γὰρ δύσζηλοι ἑαῖς ἐπὶ παισὶ τοκῆες·], [-- - --u u- uu -u u--]
[οἷα μὲν Ἀντιόπην εὐώπιδα μήσατο Νυκτεύς·], [-u u -uu- --uu -uu --]
[οἷα δὲ καὶ Δανάη πόντῳ ἔνι πήματʼ ἀνέτλη,], [-u u - uu- -- uu -u u--]
[πατρὸς ἀτασθαλίῃσι· νέον γε μέν, οὐδʼ ἀποτηλοῦ,], [-u u-uu-u u- u u - uu--]
[ὑβριστὴς Ἔχετος γλήναις ἔνι χάλκεα κέντρα], [--- uu- -- uu -uu --]
[πῆξε θυγατρὸς ἑῆς· στονόεντι δὲ κάρφεται οἴτῳ], [-u u-u u- uu-u u -uu --]
[ὀρφναίῃ ἐνὶ χαλκὸν ἀλετρεύουσα καλιῇ.’], [--- uu -u u---u u--]
[ὧς ἔφατʼ ἀντομένη· τοῦ δὲ φρένες ἰαίνοντυ], [- uu -uu- - - uu ----]
[ἧς ἀλόχου μύθοισιν, ἔπος δʼ ἐπὶ τοῖον ἔειπεν·], [- uu- --u u- uu -u u--]
[‘Ἀρήτη, καί κεν σὺν τεύχεσιν ἐξελάσαιμι], [--- - - - -uu -uu--]
[Κόλχους, ἡρώεσσι φέρων χάριν, εἵνεκα κούρης.], [-- ---u u- uu -uu --]
[ἀλλὰ Διὸς δείδοικα δίκην ἰθεῖαν ἀτίσσαι.], [-u u- --u u- --u u--]
[οὐδὲ μὲν Αἰήτην ἀθεριζέμεν, ὡς ἀγορεύεις,], [-u u --- uu-uu - uu--]
[λώιον· οὐ γάρ τις βασιλεύτερος Αἰήταο.], [-uu - - - uu-uu ----]
[καί κʼ ἐθέλων, ἕκαθέν περ, ἐφʼ Ἑλλάδι νεῖκος ἄγοιτο.], [- uu- uu- u u -uu -u u--]
[τῶ μ᾽ἐπέοικε δίκην, ἥτις μετὰ πᾶσιν ἀρίστη], [- uu-u u- -- uu -u u--]
[ἔσσεται ἀνθρώποισι, δικαζέμεν· οὐδέ σε κεύσω.], [-uu ---u u-uu -u u --]
[παρθενικὴν μὲν ἐοῦσαν ἑῷ ἀπὸ πατρὶ κομίσσαι], [-uu- u u-u u- uu -u u--]
[ἰθύνω· λέκτρον δὲ σὺν ἀνέρι πορσαίνουσαν], [--- -- u u -uu ----]
[οὔ μιν ἑοῦ πόσιος νοσφίσσομαι· οὐδέ, γενέθλην], [- u u- uu- --uu -u u--]
[εἴ τινʼ ὑπὸ σπλάγχνοισι φέρει, δῄοισιν ὀπάσσω.’], [- u u- --u u- --u u--]
[ὧς ἄρʼ ἔφη· καὶ τὸν μέν ἐπισχεδὸν εὔνασεν ὕπνος.], [- u u- - - u u-uu -uu --]
[ἡ δʼ ἔπος ἐν θυμῷ πυκινὸν βάλετʼ· αὐτίκα δʼ ὦρτο], [- uu - -- uu- uu -uu --]
[ἐκ λεχέων ἀνὰ δῶμα· συνήιξαν δὲ γυναῖκες], [- uu- uu -u u--- u u--]
[ἀμφίπολοι, δέσποιναν ἑὴν μέτα ποιπνύουσαι.], [-uu- --u u- uu ----]
[σῖγα δʼ ἑὸν κήρυκα καλεσσαμένη προσέειπεν,], [-u u- --u u-uu- uu--]
[ᾗσιν ἐπιφροσύνῃσιν ἐποτρυνέουσα μιγῆναι], [-u u-uu-u u-uu-u u--]
[Αἰσονίδην κούρῃ, μηδʼ Ἀλκίνοον βασιλῆα], [-uu- -- - -uu- uu--]
[λίσσεσθαι· τὸ γὰρ αὐτὸς ἰὼν Κόλχοισι δικάσσει,], [--- u u -u u- --u u--]
[παρθενικὴν μὲν ἐοῦσαν ἑοῦ ποτὶ δώματα πατρὸς], [-uu- u u-u u- uu -uu --]
[ἐκδώσειν, λέκτρον δὲ σὺν ἀνέρι πορσαίνουσαν], [--- -- u u -uu ----]
[οὐκέτι κουριδίης μιν ἀποτμήξειν φιλότητος.], [-uu -uu- u u--- uu--]
[ὧς ἄρʼ ἔφη· τὸν δʼ αἶψα πόδες φέρον ἐκ μεγάροιο,], [- u u- - -u u- uu - uu--]
[ὥς κεν Ἰήσονι μῦθον ἐναίσιμον ἀγγείλειεν], [- u u-uu -u u-uu ----]
[Ἀρήτης βουλάς τε θεουδέος Ἀλκινόοιο.], [--- -- u u-uu -uu--]
[τοὺς δʼ εὗρεν παρὰ νηὶ σὺν ἔντεσιν ἐγρήσσοντας], [- -- uu -u u -uu ----]
[Ὑλλικῷ ἐν λιμένι, σχεδὸν ἄστεος· ἐκ δʼ ἄρα πᾶσαν], [-uu - uu- uu -uu - uu --]
[πέφραδεν ἀγγελίην· γήθησε δὲ θυμὸς ἑκάστου], [-uu -uu- --u u -u u--]
[ἡρώων· μάλα γάρ σφιν ἑαδότα μῦθον ἔειπεν.], [--- uu - u u-uu -u u--]
[αὐτίκα δὲ κρητῆρα κερασσάμενοι μακάρεσσιν,], [-uu - --u u-uu- uu--]
[ἣ θέμις, εὐαγέως ἐπιβώμια μῆλʼ ἐρύσαντες,], [- uu -uu- uu-uu - uu--]
[αὐτονυχὶ κούρῃ θαλαμήιον ἔντυον εὐνὴν], [-uu- -- uu-uu -uu --]
[ἄντρῳ ἐν ἠγαθέῳ, τόθι δή ποτε Μάκρις ἔναιεν,], [-u u -uu- uu - uu -u u--]
[κούρη Ἀρισταίοιο μελίφρονος, ὅς ῥα μελισσέων], [-u u---u u-uu - u u--]
[ἔργα πολυκμήτοιό τʼ ἀνεύρατο πῖαρ ἐλαίης.], [-u u---u u-uu -u u--]
[κείνη δὴ πάμπρωτα Διὸς Νυσήιον υἷα], [-- - --u u- --uu --]
[Εὐβοίης ἔντοσθεν Ἀβαντίδος ᾧ ἐνὶ κόλπῳ], [--- --u u-uu - uu --]
[δέξατο, καὶ μέλιτι ξηρὸν περὶ χεῖλος ἔδευσεν,], [-uu - uu- -- uu -u u--]
[εὖτέ μιν Ἑρμείας φέρεν ἐκ πυρός· ἔδρακε δʼ Ἥρη,], [-u u --- uu - uu -uu --]
[καί ἑ χολωσαμένη πάσης ἐξήλασε νήσου.], [- u u-uu- -- --uu --]
[ἡ δʼ ἄρα Φαιήκων ἱερῷ ἐνὶ τηλόθεν ἄντρῳ], [- uu --- uu- uu -uu --]
[νάσσατο, καὶ πόρεν ὄλβον ἀθέσφατον ἐνναέτῃσιν.], [-uu - uu -u u-uu -uu--]
[ἔνθα τότʼ ἐστόρεσαν λέκτρον μέγα· τοῖο δʼ ὕπερθεν], [-u u -uu- -- uu -u u--]
[χρύσεον αἰγλῆεν κῶας βάλον, ὄφρα πέλοιτο], [-uu --- -- uu -u u--]
[τιμήεις τε γάμος καὶ ἀοίδιμος. ἄνθεα δέ σφιν], [--- u u- u u-uu -uu - -]
[νύμφαι ἀμεργόμεναι λευκοῖς ἐνὶ ποικίλα κόλποις], [-u u-uu- -- uu -uu --]
[ἐσφόρεον· πάσας δὲ πυρὸς ὣς ἄμφεπεν αἴγλη·], [-uu- -- u u- - -uu --]
[τοῖον ἀπὸ χρυσέων θυσάνων ἀμαρύσσετο φέγγος.], [-u u- uu- uu- uu-uu --]
[δαῖε δʼ ἐν ὀφθαλμοῖς γλυκερὸν πόθον· ἴσχε δʼ ἑκάστην], [-u u --- uu- uu -u u--]
[αἰδὼς ἱεμένην περ ὅμως ἐπὶ χεῖρα βαλέσθαι.], [-- -uu- u u- uu -u u--]
[αἱ μέν τʼ Αἰγαίου ποταμοῦ καλέοντο θύγατρες·], [- - --- uu- uu-u u--]
[αἱ δʼ ὄρεος κορυφὰς Μελιτηίου ἀμφενέμοντο·], [- uu- uu- uu-uu -uu--]
[αἱ δʼ ἔσαν ἐκ πεδίων ἀλσηίδες. ὦρσε γὰρ αὐτὴ], [- uu - uu- --uu -u u --]
[Ἥρη Ζηνὸς ἄκοιτις, Ἰήσονα κυδαίνουσα.], [-- -u u-u u-uu ----]
[κεῖνο καὶ εἰσέτι νῦν ἱερὸν κληίζεται ἄντρον], [-u u -uu - uu- --uu --]
[Μηδείης, ὅθι τούσγε σὺν ἀλλήλοισιν ἔμιξαν], [--- uu -u u ---u u--]
[τεινάμεναι ἑανοὺς εὐώδεας. οἱ δʼ ἐνὶ χερσὶν], [-uu- uu- --uu - uu --]
[δούρατα νωμήσαντες ἀρήια, μὴ πρὶν ἐς ἀλκὴν], [-uu ---u u-uu - u u --]
[δυσμενέων ἀίδηλος ἐπιβρίσειεν ὅμιλος,], [-uu- uu-u u---u u--]
[κράατα δʼ εὐφύλλοις ἐστεμμένοι ἀκρεμόνεσσιν,], [-uu --- --uu -uu--]
[ἐμμελέως, Ὀρφῆος ὑπαὶ λίγα φορμίζοντος], [-uu- --u u- uu ----]
[νυμφιδίαις ὑμέναιον ἐπὶ προμολῇσιν ἄειδον.], [-uu- uu-u u- uu-u u--]
[οὐ μὲν ἐν Ἀλκινόοιο γάμον μενέαινε τελέσσαι], [- u u -uu-u u- uu-u u--]
[ἥρως Αἰσονίδης, μεγάροις δʼ ἐνὶ πατρὸς ἑοῖο,], [-- -uu- uu- uu -u u--]
[νοστήσας ἐς Ἰωλκὸν ὑπότροπος· ὧς δὲ καὶ αὐτὴ], [--- u u-u u-uu - u u --]
[Μήδεια φρονέεσκε· τότʼ αὖ χρεὼ ἦγε μιγῆναι.], [--- uu-u u - uu -u u--]
[ἀλλὰ γὰρ οὔποτε φῦλα δυηπαθέων ἀνθρώπων], [-u u -uu -u u-uu- ---]
[τερπωλῆς ἐπέβημεν ὅλῳ ποδί· σὺν δέ τις αἰεὶ], [--- uu-u u- uu - u u --]
[πικρὴ παρμέμβλωκεν ἐυφροσύνῃσιν ἀνίη.], [-- ---u u-uu-u u--]
[τῶ καὶ τοὺς γλυκερῇ περ ἰαινομένους φιλότητι], [- - - uu- u u-uu- uu--]
[δεῖμʼ ἔχεν, εἰ τελέοιτο διάκρισις Ἀλκινόοιο.], [- uu - uu-u u-uu -uu--]
[Ἠὼς δʼ ἀμβροσίοισιν ἀνερχομένη φαέεσσιν], [-- -uu-u u-uu- uu--]
[λῦε κελαινὴν νύκτα διʼ ἠέρος· αἱ δʼ ἐγέλασσαν], [-u u-- -u u -uu - uu--]
[ἠιόνες νήσοιο καὶ ἑρσήεσσαι ἄπωθεν], [-uu- --u u ---u u--]
[ἀτραπιτοὶ πεδίων· ἐν δὲ θρόος ἔσκεν ἀγυιαῖς·], [-uu- uu- - - uu -u u--]
[κίνυντʼ ἐνναέται μὲν ἀνὰ πτόλιν, οἱ δʼ ἀποτηλοῦ], [-- -uu- u u- uu - uu--]
[Κόλχοι Μακριδίης ἐπὶ πείρασι χερνήσοιο.], [-- -uu- uu -uu ----]
[αὐτίκα δʼ Ἀλκίνοος μετεβήσετο συνθεσίῃσιν], [-uu -uu- uu-uu -uu--]
[ὃν νόον ἐξερέων κούρης ὕπερ· ἐν δʼ ὅγε χειρὶ], [- uu -uu- -- uu - uu --]
[σκῆπτρον ἔχεν χρυσοῖο δικασπόλον, ᾧ ὕπο λαοὶ], [-u u- --u u-uu - uu --]
[ἰθείας ἀνὰ ἄστυ διεκρίνοντο θέμιστας.], [--- uu -u u---u u--]
[τῷ δὲ καὶ ἑξείης πολεμήια τεύχεα δύντες], [- u u --- uu-uu -uu --]
[Φαιήκων οἱ ἄριστοι ὁμιλαδὸν ἐστιχόωντο.], [--- u u-u u-uu -uu--]
[ἥρωας δὲ γυναῖκες ἀολλέες ἔκτοθι πύργων], [--- u u-u u-uu -uu --]
[βαῖνον ἐποψόμεναι· σὺν δʼ ἀνέρες ἀγροιῶται], [-u u-uu- - -uu ----]
[ἤντεον εἰσαΐοντες, ἐπεὶ νημερτέα βάξιν], [-uu -uu-u u- --uu --]
[Ἥρη ἐπιπροέηκεν. ἄγεν δʼ ὁ μὲν ἔκκριτον ἄλλων], [-u u-uu-u u- u u -uu --]
[ἀρνειὸν μήλων, ὁ δʼ ἀεργηλὴν ἔτι πόρνιν·], [--- -- u u--- uu --]
[ἄλλοι δʼ ἀμφιφορῆας ἐπισχεδὸν ἵστασαν οἴνου], [-- -uu-u u-uu -uu --]
[κίρνασθαι· θυέων δʼ ἀπονηλόθι κήκιε λιγνύς.], [--- uu- uu-uu -uu --]
[αἱ δὲ πολυκμήτους ἑανοὺς φέρον, οἷα γυναῖκες,], [- u u--- uu- uu -u u--]
[μείλιά τε χρυσοῖο καὶ ἀλλοίην ἐπὶ τοῖσιν], [-uu - --u u --- uu --]
[ἀγλαΐην, οἵην τε νεόζυγες ἐντύνονται·], [-uu- -- u u-uu ----]
[θάμβευν δʼ εἰσορόωσαι ἀριπρεπέων ἡρώων], [-- -uu-u u-uu- ---]
[εἴδεα καὶ μορφάς, ἐν δέ σφισιν Οἰάγροιο], [-uu - -- - - uu ----]
[υἱὸν ὑπαὶ φόρμιγγος ἐυκρέκτου καὶ ἀοιδῆς], [-u u- --u u--- u u--]
[ταρφέα σιγαλόεντι πέδον κροτέοντα πεδίλῳ.], [-uu -uu-u u- uu-u u--]
[νύμφαι δʼ ἄμμιγα πᾶσαι, ὅτε μνήσαιτο γάμοιο,], [-- -uu -u u- --u u--]
[ἱμερόενθʼ ὑμέναιον ἀνήπυον· ἄλλοτε δʼ αὖτε], [-uu- uu-u u-uu -uu --]
[οἰόθεν οἶαι ἄειδον ἑλισσόμεναι περὶ κύκλον,], [-uu -u u-u u-uu- uu --]
[Ἥρη, σεῖο ἕκητι· σὺ γὰρ καὶ ἐπὶ φρεσὶ θῆκας], [-- -u u-u u - u u- uu --]
[Ἀρήτῃ, πυκινὸν φάσθαι ἔπος Ἀλκινόοιο.], [--- uu- -- uu -uu--]
[αὐτὰρ ὅ γʼ ὡς τὰ πρῶτα δίκης ἀνὰ πείρατʼ ἔειπεν], [-u u - - -u u- uu -u u--]
[ἰθείης, ἤδη δὲ γάμου τέλος ἐκλήιστο,], [--- -- u u- uu ----]
[ἔμπεδον ὧς ἀλέγυνε διαμπερές· οὐδέ ἑ τάρβος], [-uu - uu-u u-uu -u u --]
[οὐλοόν, οὐδὲ βαρεῖαι ἐπήλυθον Αἰήταο], [-uu -u u-u u-uu ----]
[μήνιες, ἀρρήκτοισι δʼ ἐνιζεύξας ἔχεν ὅρκοις.], [-uu ---u u--- uu --]
[τῶ καὶ ὅτʼ ἠλεμάτως Κόλχοι μάθον ἀντιόωντες,], [- u u -uu- -- uu -uu--]
[καί σφεας ἠὲ θέμιστας ἑὰς εἴρυσθαι ἄνωγεν,], [- uu -u u-u u- --u u--]
[ἢ λιμένων γαίης τʼ ἀποτηλόθι νῆας ἐέργειν,], [- uu- -- uu-uu -u u--]
[δὴ τότε μιν βασιλῆος ἑοῦ τρομέοντας ἐνιπὰς], [- uu - uu-u u- uu-u u--]
[δέχθαι μειλίξαντο συνήμονας· αὖθι δὲ νήσῳ], [-- ---u u-uu -u u --]
[δὴν μάλα Φαιήκεσσι μετʼ ἀνδράσι ναιετάασκον,], [- uu ---u u -uu -uu--]
[εἰσότε Βακχιάδαι, γενεὴν Ἐφύρηθεν ἐόντες,], [-uu -uu- uu- uu-u u--]
[ἀνέρες ἐννάσσαντο μετὰ χρόνον· οἱ δὲ περαίην], [-uu ---u u- uu - u u--]
[νῆσον ἔβαν· κεῖθεν δὲ Κεραύνια μέλλον Ἀβάντων], [-u u- -- u u-uu -u u--]
[οὔρεα, Νεσταίους τε καὶ Ὤρικον εἰσαφικέσθαι·], [-uu --- u u -uu -uu--]
[ἀλλὰ τὰ μὲν στείχοντος ἄδην αἰῶνος ἐτύχθη.], [-u u - --u u- --u u--]
[Μοιράων δʼ ἔτι κεῖσε θύη ἐπέτεια δέχονται], [--- uu -u u- uu-u u--]
[καὶ Νυμφέων Νομίοιο καθʼ ἱερὸν Ἀπόλλωνος], [- -- uu-u u -uu ----]
[βωμοί, τοὺς Μήδεια καθίσσατο. πολλὰ δʼ ἰοῦσιν], [-- - --u u-uu -u u--]
[Ἀλκίνοος Μινύαις ξεινήια, πολλὰ δʼ ὄπασσεν], [-uu- uu- --uu -u u--]
[Ἀρήτη· μετὰ δʼ αὖτε δυώδεκα δῶκεν ἕπεσθαι], [--- uu -u u-uu -u u--]
[Μηδείῃ δμωὰς Φαιηκίδας ἐκ μεγάροιο.], [--- -- --uu - uu--]
[ἤματι δʼ ἑβδομάτῳ Δρεπάνην λίπον· ἤλυθε δʼ οὖρος], [-uu -uu- uu- uu -uu --]
[ἀκραὴς ἠῶθεν ὑπὲκ Διός· οἱ δʼ ἀνέμοιο], [--- --u u- uu - uu--]
[πνοιῇ ἐπειγόμενοι προτέρω θέον. ἀλλὰ γὰρ οὔπω], [-u u-uu- uu- uu -u u --]
[αἴσιμον ἦν ἐπιβῆναι Ἀχαιίδος ἡρώεσσιν,], [-uu - uu-u u-uu ----]
[ὄφρʼ ἔτι καὶ Λιβύης ἐπὶ πείρασιν ὀτλήσειαν.], [- uu - uu- uu -uu ----]
[ἤδη μέν ποθι κόλπον ἐπώνυμον Ἀμβρακιήων,], [-- - uu -u u-uu -uu--]
[ἤδη Κουρῆτιν ἔλιπον χθόνα πεπταμένοισιν], [-- --- uu- uu -uu--]
[λαίφεσι καὶ στεινὰς αὐταῖς σὺν Ἐχινάσι νήσους], [-uu - -- -- u u-uu --]
[ἑξείης, Πέλοπος δὲ νέον κατεφαίνετο γαῖα·], [--- uu- u u- uu-uu --]
[καὶ τότʼ ἀναρπάγδην ὀλοὴ βορέαο θύελλα], [- u u--- uu- uu-u u--]
[μεσσηγὺς πέλαγόσδε Λιβυστικὸν ἐννέα πάσας], [--- uu-u u-uu -uu --]
[νύκτας ὁμῶς καὶ τόσσα φέρʼ ἤματα, μέχρις ἵκοντο], [-u u- - -u u -uu -u u--]
[προπρὸ μάλʼ ἔνδοθι Σύρτιν, ὅθʼ οὐκέτι νόστος ὀπίσσω], [-u u -uu -u u -uu -u u--]
[νηυσὶ πέλει, ὅτε τόνγε βιῴατο κόλπον ἱκέσθαι.], [-u u- uu -u u-uu -u u--]
[πάντῃ γὰρ τέναγος, πάντῃ μνιόεντα βυθοῖο], [-- - uu- -- uu-u u--]
[τάρφεα· κωφὴ δέ σφιν ἐπιβλύει ὕδατος ἄχνη·], [-uu -- - u u-uu -uu --]
[ἠερίη δʼ ἄμαθος παρακέκλιται· οὐδέ τι κεῖσε], [-uu- uu- uu-uu -u u --]
[ἑρπετόν, οὐδὲ ποτητὸν ἀείρεται. ἔνθʼ ἄρα τούσγε], [-uu -u u-u u-uu - uu --]
[πλυμμυρίςκαὶ γάρ τʼ ἀναχάζεται ἠπείροιο], [-uu-- - uu-uu ----]
[ἦ θαμὰ δὴ τόδε χεῦμα, καὶ ἂψ ἐπερεύγεται ἀκτὰς], [- uu - uu -u u - uu-uu --]
[λάβρον ἐποιχόμενον· μυχάτῃ ἐνέωσε τάχιστα], [-u u-uu- uu- uu-u u--]
[ἠιόνι, τρόπιος δὲ μάλʼ ὕδασι παῦρον ἔλειπτο.], [-uu- uu- u u -uu -u u--]
[οἱ δʼ ἀπὸ νηὸς ὄρουσαν, ἄχος δʼ ἕλεν εἰσορόωντας], [- uu -u u-u u- uu -uu--]
[ἠέρα καὶ μεγάλης νῶτα χθονὸς ἠέρι ἶσα,], [-uu - uu- -- uu -uu --]
[τηλοῦ ὑπερτείνοντα διηνεκές· οὐδέ τινʼ ἀρδμόν,], [-u u---u u-uu -u u --]
[οὐ πάτον, οὐκ ἀπάνευθε κατηυγάσσαντο βοτήρων], [- uu - uu-u u---u u--]
[αὔλιον, εὐκήλῳ δὲ κατείχετο πάντα γαλήνῃ.], [-uu --- u u-uu -u u--]
[ἄλλος δʼ αὖτʼ ἄλλον τετιημένος ἐξερέεινεν·], [-- - -- uu-uu -uu--]
[‘τίς χθὼν εὔχεται ἥδε; πόθι ξυνέωσαν ἄελλαι], [- - -uu -u u- uu-u u--]
[ἡμέας; αἴθʼ ἔτλημεν, ἀφειδέες οὐλομένοιο], [-uu - --u u-uu -uu--]
[δείματος, αὐτὰ κέλευθα διαμπερὲς ὁρμηθῆναι], [-uu -u u-u u-uu ----]
[πετράων. ἦ τʼ ἂν καὶ ὑπὲρ Διὸς αἶσαν ἰοῦσιν], [--- - - u u- uu -u u--]
[βέλτερον ἦν μέγα δή τι μενοινώοντας ὀλέσθαι.], [-uu - uu - u u---u u--]
[νῦν δὲ τί κεν ῥέξαιμεν, ἐρυκόμενοι ἀνέμοισιν], [- u u - --u u-uu- uu--]
[αὖθι μένειν τυτθόν περ ἐπὶ χρόνον; οἷον ἐρήμη], [-u u- -- u u- uu -u u--]
[πέζα διωλυγίης ἀναπέπταται ἠπείροιο.’], [-u u-uu- uu-uu ----]
[ὧς ἄρʼ ἔφη· μετὰ δʼ αὐτὸς ἀμηχανίῃ κακότητος], [- u u- uu -u u-uu- uu--]
[ἰθυντὴρ Ἀγκαῖος ἀκηχέμενος ἀγόρευσεν·], [--- --u u-uu- uu--]
[‘Ὠλόμεθʼ αἰνότατον δῆθεν μόρον, οὐδʼ ὑπάλυξις], [-uu -uu- -- uu - uu--]
[ἔστʼ ἄτης· πάρα δʼ ἄμμι τὰ κύντατα πημανθῆναι], [- -- uu -u u -uu ----]
[τῇδʼ ἐπʼ ἐρημαίῃ πεπτηότας, εἰ καὶ ἀῆται], [- u u--- --uu - u u--]
[χερσόθεν ἀμπνεύσειαν· ἐπεὶ τεναγώδεα λεύσσω], [-uu ---u u- uu-uu --]
[τῆλε περισκοπέων ἅλα πάντοθεν· ἤλιθα δʼ ὕδωρ], [-u u-uu- uu -uu -uu --]
[ξαινόμενον πολιῇσιν ἐπιτροχάει ψαμάθοισιν.], [-uu- uu-u u-uu- uu--]
[καί κεν ἐπισμυγερῶς διὰ δὴ πάλαι ἥδʼ ἐκεάσθη], [- u u-uu- uu - uu - uu--]
[νηῦς ἱερὴ χέρσου πολλὸν πρόσω· ἀλλά μιν αὐτὴ], [- uu- -- -- uu -u u --]
[πλημμυρὶς ἐκ πόντοιο μεταχθονίην ἐκόμισσεν.], [-uu - --u u-uu- uu--]
[νῦν δʼ ἡ μὲν πέλαγόσδε μετέσσυται, οἰόθι δʼ ἅλμη], [- - - uu-u u-uu -uu --]
[ἄπλοος εἰλεῖται, γαίης ὕπερ ὅσσον ἔχουσα.], [-uu --- -- uu -u u--]
[τούνεκʼ ἐγὼ πᾶσαν μὲν ἀπʼ ἐλπίδα φημὶ κεκόφθαι], [-u u- -- u u -uu -u u--]
[ναυτιλίης νόστου τε. δαημοσύνην δέ τις ἄλλος], [-uu- -- u u-uu- u u --]
[φαίνοι ἑήν· πάρα γάρ οἱ ἐπʼ οἰήκεσσι θαάσσειν], [-u u- uu - u u ---u u--]
[μαιομένῳ κομιδῆς. ἀλλʼ οὐ μάλα νόστιμον ἦμαρ], [-uu- uu- - - uu -uu --]
[Ζεὺς ἐθέλει καμάτοισιν ἐφʼ ἡμετέροισι τελέσσαι.’], [- uu- uu-u u -uu-u u--]
[ὧς φάτο δακρυόεις· σὺν δʼ ἔννεπον ἀσχαλόωντι], [- uu -uu- - -uu -uu--]
[ὅσσοι ἔσαν νηῶν δεδαημένοι· ἐν δʼ ἄρα πᾶσιν], [-u u- -- uu-uu - uu --]
[παχνώθη κραδίη, χύτο δὲ χλόος ἀμφὶ παρειάς.], [--- uu- uu - uu -u u--]
[οἷον δʼ ἀψύχοισιν ἐοικότες εἰδώλοισιν], [-- ---u u-uu ----]
[ἀνέρες εἱλίσσονται ἀνὰ πτόλιν, ἢ πολέμοιο], [-uu ---u u- uu - uu--]
[ἢ λοιμοῖο τέλος ποτιδέγμενοι, ἠέ τινʼ ὄμβρον], [- --u u- uu-uu -u u --]
[ἄσπετον, ὅς τε βοῶν κατὰ μυρία ἔκλυσεν ἔργα,], [-uu - u u- uu -uu -uu --]
[ἢ ὅταν αὐτόματα ξόανα ῥέῃ ἱδρώοντα], [- uu -uu- uu- uu ----]
[αἵματι, καὶ μυκαὶ σηκοῖς ἔνι φαντάζωνται,], [-uu - -- -- uu ----]
[ἠὲ καὶ ἠέλιος μέσῳ ἤματι νύκτʼ ἐπάγῃσιν], [-u u -uu- uu -uu - uu--]
[οὐρανόθεν, τὰ δὲ λαμπρὰ διʼ ἠέρος ἄστρα φαείνοι·], [-uu- u u -u u -uu -u u--]
[ὧς τότʼ ἀριστῆες δολιχοῦ πρόπαρ αἰγιαλοῖο], [- u u--- uu- uu -uu--]
[ἤλυον ἑρπύζοντες. ἐπήλυθε δʼ αὐτίκʼ ἐρεμνὴ], [-uu ---u u-uu -u u--]
[ἕσπερος. οἱ δʼ ἐλεεινὰ χεροῖν σφέας ἀμφιβαλόντες], [-uu - uu-u u- uu -uu--]
[δακρυόειν ἀγάπαζον, ἵνʼ ἄνδιχα δῆθεν ἕκαστος], [-uu- uu-u u -uu -u u--]
[θυμὸν ἀποφθίσειαν ἐνὶ ψαμάθοισι πεσόντες.], [-u u---u u- uu-u u--]
[βὰν δʼ ἴμεν ἄλλυδις ἄλλος ἑκαστέρω αὖλιν ἑλέσθαι·], [- uu -uu -u u-uu -u u--]
[ἐν δὲ κάρη πέπλοισι καλυψάμενοι σφετέροισιν], [- u u- --u u-uu- uu--]
[ἄκμηνοι καὶ ἄπαστοι ἐκείατο νύκτʼ ἔπι πᾶσαν], [--- u u-u u-uu - uu --]
[καὶ φάος, οἰκτίστῳ θανάτῳ ἔπι. νόσφι δὲ κοῦραι], [- uu --- uu- uu -u u --]
[ἀθρόαι Αἰήταο παρεστενάχοντο θυγατρί.], [-uu ---u u-uu-u u--]
[ὡς δʼ ὅτʼ ἐρημαῖοι πεπτηότες ἔκτοθι πέτρης], [- u u--- --uu -uu --]
[χηραμοῦ ἀπτῆνες λιγέα κλάζουσι νεοσσοί·], [-uu --- uu- --u u--]
[ἢ ὅτε καλὰ νάοντος ἐπʼ ὀφρύσι Πακτωλοῖο], [- uu -u u-u u -uu ----]
[κύκνοι κινήσωσιν ἑὸν μέλος, ἀμφὶ δὲ λειμὼν], [-- ---u u- uu -u u --]
[ἑρσήεις βρέμεται ποταμοῖό τε καλὰ ῥέεθρα·], [--- uu- uu-u u -u u--]
[ὧς αἱ ἐπὶ ξανθὰς θέμεναι κονίῃσιν ἐθείρας], [- u u- -- --- uu-u u--]
[παννύχιαι ἐλεεινὸν ἰήλεμον ὠδύροντο.], [-uu- uu-u u-uu ----]
[καί νύ κεν αὐτοῦ πάντες ἀπὸ ζωῆς ἐλίασθεν], [- u u -- -u u- -- uu--]
[νώνυμνοι καὶ ἄφαντοι ἐπιχθονίοισι δαῆναι], [--- u u-u u-uu-u u--]
[ἡρώων οἱ ἄριστοι ἀνηνύστῳ ἐπʼ ἀέθλῳ·], [--- u u-u u--- u u--]
[ἀλλά σφεας ἐλέηραν ἀμηχανίῃ μινύθοντας], [-- - uu-u u-uu- uu--]
[ἡρῷσσαι, Λιβύης τιμήοροι, αἵ ποτʼ Λ̓θήνην,], [--- uu- --uu - u u--]
[ἦμος ὅτʼ ἐκ πατρὸς κεφαλῆς θόρε παμφαίνουσα,], [-u u - -- uu- uu ----]
[ἀντόμεναι Τρίτωνος ἐφʼ ὕδασι χυτλώσαντο.], [-uu- --u u -uu ----]
[ἔνδιον ἦμαρ ἔην, περὶ δʼ ὀξύταται θέρον αὐγαὶ], [-uu -u u- uu -uu- uu --]
[ἠελίου Λιβύην· αἱ δὲ σχεδὸν Λἰσονίδαο], [-uu- uu- - - -- uu---]
[ἔσταν, ἕλον δʼ ἀπὸ χερσὶ καρήατος ἠρέμα πέπλον.], [-u u- uu -u u-uu -uu --]
[αὐτὰρ ὅ γʼ εἰς ἑτέρωσε παλιμπετὲς ὄμματʼ ἔνεικεν,], [-u u - uu-u u-uu -u u--]
[δαίμονας αἰδεσθείς· αὐτὸν δέ μιν ἀμφαδὸν οἶον], [-uu --- -- u u -uu --]
[μειλιχίοις ἐπέεσσιν ἀτυζόμενον προσέειπον·], [-uu- uu-u u-uu- uu--]
[‘κάμμορε, τίπτʼ ἐπὶ τόσσον ἀμηχανίῃ βεβόλησαι;], [-uu - uu -u u-uu- uu--]
[ἴδμεν ἐποιχομένους χρύσεον δέρος· ἴδμεν ἕκαστα], [-u u-uu- uu- uu -u u--]
[ὑμετέρων καμάτων, ὅσʼ ἐπὶ χθονός, ὅσσα τʼ ἐφʼ ὑγρὴν], [-uu- uu- u u- uu -u u --]
[πλαζόμενοι κατὰ πόντον ὑπέρβια ἔρ γʼ ἐκάμεσθε.], [-uu- uu -u u-uu - uu--]
[οἰοπόλοι δʼ εἰμὲν χθόνιαι θεαὶ αὐδήεσσαι,], [-uu- -- uu- uu ----]
[ἡρῷσσαι, Λιβύης τιμήοροι ἠδὲ θύγατρες.], [--- uu- --uu -u u--]
[ἀλλʼ ἄνα· μηδʼ ἔτι τοῖον ὀιζύων ἀκάχησο·], [- uu - uu -u u--- uu--]
[ἄνστησον δʼ ἑτάρους. εὖτʼ ἂν δέ τοι Ἀμφιτρίτη], [--- uu- - - u u ----]
[ἅρμα Ποσειδάωνος ἐύτροχον αὐτίκα λύσῃ,], [-u u---u u-uu -uu --]
[δή ῥα τότε σφετέρῃ ἀπὸ μητέρι τίνετʼ ἀμοιβὴν], [- u u- uu- uu -uu -u u--]
[ὧν ἔκαμεν δηρὸν κατὰ νηδύος ὔμμε φέρουσα·], [- uu- -- uu -uu -u u--]
[καί κεν ἔτʼ ἠγαθέην ἐς Ἀχαιίδα νοστήσαιτε.’], [- u u -uu- u u-uu ----]
[ὧς ἄρʼ ἔφαν, καὶ ἄφαντοι ἵνʼ ἔσταθεν, ἔνθʼ ἄρα ταίγε], [- u u- u u-u u -uu - uu --]
[φθογγῇ ὁμοῦ ἐγένοντο παρασχεδόν. αὐτὰρ Ἰήσων], [-u u- uu-u u-uu -u u--]
[παπτήνας ἀνʼ ἄρʼ ἕζετʼ ἐπὶ χθονός, ὧδέ τʼ ἔειπεν·], [--- u u -u u- uu -u u--]
[‘Ἵλατʼ ἐρημονόμοι κυδραὶ θεαί· ἀμφὶ δὲ νόστῳ], [-u u-uu- -- uu -u u --]
[οὔτι μαλʼ ἀντικρὺ νοέω φάτιν. ἦ μὲν ἑταίρους], [-u u --- uu- uu - u u--]
[εἰς ἓν ἀγειράμενος μυθήσομαι, εἴ νύ τι τέκμωρ], [- u u-uu- --uu - u u --]
[δήωμεν κομιδῆς· πολέων δέ τε μῆτις ἀρείων.’], [--- uu- uu- u u -u u--]
[ἦ, καὶ ἀναΐξας ἑτάρους ἐπὶ μακρὸν ἀύτει,], [- u u-uu --- uu -u u--]
[αὐσταλέος κονίῃσι, λέων ὥς, ὅς ῥά τʼ ἀνʼ ὕλην], [-uu- uu-u u- - - u u --]
[σύννομον ἣν μεθέπων ὠρύεται· αἱ δὲ βαρείῃ], [-uu - uu- --uu - u u--]
[φθογγῇ ὑποτρομέουσιν ἀνʼ οὔρεα τηλόθι βῆσσαι·], [-u u-uu-u u -uu -uu --]
[δείματι δʼ ἄγραυλοί τε βόες μέγα πεφρίκασιν], [-uu --- u u- uu -u--]
[βουπελάται τε βοῶν· τοῖς δʼ οὔ νύ τι γῆρυς ἐτύχθη], [-uu- u u- - - u u -u u--]
[ῥιγεδανὴ ἑτάροιο φίλους ἐπικεκλομένοιο.], [-uu- uu-u u- uu-uu--]
[ἀγχοῦ δʼ ἠγερέθοντο κατηφέες· αὐτὰρ ὁ τούσγε], [-- -uu-u u-uu -u u --]
[ἀχνυμένους ὅρμοιο πέλας μίγα θηλυτέρῃσιν], [-uu- --u u- uu -uu--]
[ἱδρύσας, μυθεῖτο πιφαυσκόμενος τὰ ἕκαστα·], [--- --u u-uu- u u--]
[‘κλῦτε, φίλοι· τρεῖς γάρ μοι ἀνιάζοντι θεάων,], [-u u- - - u u---u u--]
[στέρφεσιν αἰγείοις ἐζωσμέναι ἐξ ὑπάτοιο], [-uu --- --uu - uu--]
[αὐχένος ἀμφί τε νῶτα καὶ ἰξύας, ἠύτε κοῦραι,], [-uu -u u -u u -uu -uu --]
[ἔσταν ὑπὲρ κεφαλῆς μάλʼ ἐπισχεδόν· ἂν δʼ ἐκάλυψαν], [-u u- uu- u u-uu - uu--]
[πέπλον ἐρυσσάμεναι κούφῃ χερί, καὶ μ᾽ἐκέλοντο], [-u u-uu- -- uu - uu--]
[αὐτόν τʼ ἔγρεσθαι, ἀνά θ᾽ὑμέας ὄρσαι ἰόντα·], [-- --- uu -uu -u u--]
[μητέρι δὲ σφετέρῃ μενοεικέα τῖσαι ἀμοιβὴν], [-uu - uu- uu-uu -u u--]
[ὧν ἔκαμεν δηρὸν κατὰ νηδύος ἄμμε φέρουσα], [- uu- -- uu -uu -u u--]
[ὁππότε κεν λύσῃσιν ἐύτροχον Ἀμφιτρίτη], [-uu - --u u-uu ----]
[ἅρμα Ποσειδάωνος. ἐγὼ δʼ οὐ πάγχυ νοῆσαι], [-u u---u u- - -u u--]
[τῆσδε θεοπροπίης ἴσχω πέρι. φάν γε μὲν εἶναι], [-u u-uu- -- uu - u u --]
[ἡρῷσσαι, Λιβύης τιμήοροι ᾐδὲ θύγατρες·], [--- uu- --uu -u u--]
[καὶ δʼ ὁπόσʼ αὐτοὶ πρόσθεν ἐπὶ χθονὸς ἠδʼ ὅσʼ ἐφʼ ὑγρὴν], [- uu -- -u u- uu - u u --]
[ἔτλημεν, τὰ ἕκαστα διίδμεναι εὐχετόωντο.], [--- u u-u u-uu -uu--]
[οὐδʼ ἔτι τάσδʼ ἀνὰ χῶρον ἐσέδρακον, ἀλλά τις ἀχλὺς], [- uu - uu -u u-uu -u u --]
[ἠὲ νέφος μεσσηγὺ φαεινομένας ἐκάλυψεν.’], [-u u- --u u-uu- uu--]
[ὧς ἔφαθʼ· οἱ δʼ ἄρα πάντες ἐθάμβεον εἰσαΐοντες.], [- uu - uu -u u-uu -uu--]
[ἔνθα τὸ μήκιστον τεράων Μινύῃσιν ἐτύχθη.], [-u u --- uu- uu-u u--]
[ἐξ ἁλὸς ἤπειρόνδε πελώριος ἔκθορεν ἵππος,], [- uu ---u u-uu -uu --]
[ἀμφιλαφής, χρυσέῃσι μετήορος αὐχένα χαίταις·], [-uu- uu-u u-uu -uu --]
[ῥίμφα δὲ σεισάμενος γυίων ἄπο νήχυτον ἅλμην], [-u u -uu- -- uu -uu --]
[ὦρτο θέειν, πνοιῇ ἴκελος πόδας. αἶψα δὲ Πηλεὺς], [-u u- -- uu- uu -u u --]
[γηθήσας ἑτάροισιν ὁμηγερέεσσι μετηύδα·], [--- uu-u u-uu-u u--]
[‘ἅρματα μὲν δή φημι Ποσειδάωνος ἔγωγε], [-uu - - -u u---u u--]
[ἤδη νῦν ἀλόχοιο φίλης ὑπὸ χερσὶ λελύσθαι·], [-- - uu-u u- uu -u u--]
[μητέρα δʼ οὐκ ἄλλην προτιόσσομαι, ἠέ περ αὐτὴν], [-uu - -- uu-uu -u u --]
[νῆα πέλειν· ἦ γὰρ κατὰ νηδύος ἄμμε φέρουσα], [-u u- - - uu -uu -u u--]
[νωλεμὲς ἀργαλέοισιν ὀιζύει καμάτοισιν.], [-uu -uu-u u--- uu--]
[ἀλλά μιν ἀστεμφεῖ τε βίῃ καὶ ἀτειρέσιν ὤμοις], [-u u --- u u- u u-uu --]
[ὑψόθεν ἀνθέμενοι ψαμαθώδεος ἔνδοθι γαίης], [-uu -uu- uu-uu -uu --]
[οἴσομεν, ᾗ προτέρωσε ταχὺς πόδας ἤλασεν ἵππος.], [-uu - uu-u u- uu -uu --]
[οὐ γὰρ ὅ γε ξηρὴν ὑποδύσεται· ἴχνια δʼ ἡμῖν], [- u u - -- uu-uu -uu --]
[σημανέειν τινʼ ἔολπα μυχὸν καθύπερθε θαλάσσης.’], [-uu- u u-u u- uu-u u--]
[ὧς ηὔδα· πάντεσσι δʼ ἐπήβολος ἥνδανε μῆτις·], [- -- --u u-uu -uu --]
[Μουσάων ὅδε μῦθος· ἐγὼ δʼ ὑπακουὸς ἀείδω], [--- uu -u u- uu-u u--]
[Πιερίδων, καὶ τήνδε πανατρεκὲς ἔκλυον ὀμφήν,], [-uu- - -u u-uu -uu --]
[ὑμέας, ὦ πέρι δὴ μέγα φέρτατοι υἷες ἀνάκτων,], [-uu - uu - uu -uu -u u--]
[ᾗ βίῃ ᾗ τʼ ἀρετῇ Λιβύης ἀνὰ θῖνας ἐρήμους], [- uu - uu- uu- uu -u u--]
[νῆα μεταχρονίην ὅσα τʼ ἔνδοθι νηὸς ἄγεσθε,], [-u u-uu- uu -uu -u u--]
[ἀνθεμένους ὤμοισι φέρειν δυοκαίδεκα πάντα], [-uu- --u u- uu-uu --]
[ἤμαθʼ ὁμοῦ νύκτας τε. δύην γε μὲν ἢ καὶ ὀιζὺν], [-u u- -- u u- u u - u u--]
[τίς κʼ ἐνέποι, τὴν κεῖνοι ἀνέπλησαν μογέοντες;], [- uu- - -u u--- uu--]
[ἔμπεδον ἀθανάτων ἔσαν αἵματος, οἷον ὑπέσταν], [-uu -uu- uu -uu -u u--]
[ἔργον, ἀναγκαίῃ βεβιημένοι. αὐτὰρ ἐπιπρὸ], [-u u--- uu-uu -u u--]
[τῆλε μάλʼ ἀσπασίως Τριτωνίδος ὕδασι λίμνης], [-u u -uu- --uu -uu --]
[ὡς φέρον, ὡς εἰσβάντες ἀπὸ στιβαρῶν θέσαν ὤμων.], [- uu - --u u- uu- uu --]
[Λυσσαλέοις δἤπειτʼ ἴκελοι κυσὶν ἀίσσοντες], [-uu- -- uu- uu ----]
[πίδακα μαστεύεσκον· ἐπὶ ξηρὴ γὰρ ἔκειτο], [-uu ---u u- -- u u--]
[δίψα δυηπαθίῃ τε καὶ ἄλγεσιν, οὐδʼ ἐμάτησαν], [-u u-uu- u u -uu - uu--]
[πλαζόμενοι· ἷξον δʼ ἱερὸν πέδον, ᾧ ἔνι Λάδων], [-uu- -- uu- uu - uu --]
[εἰσέτι που χθιζὸν παγχρύσεα ῥύετο μῆλα], [-uu - -- --uu -uu --]
[χώρῳ ἐν Ἄτλαντος, χθόνιος ὄφις· ἀμφὶ δὲ νύμφαι], [-u u --- uu- uu -u u --]
[Ἑσπερίδες ποίπνυον, ἐφίμερον ἀείδουσαι.], [-uu- --u u-uu ----]
[δὴ τότε δʼ ἤδη τῆμος ὑφʼ Ἡρακλῆι δαϊχθεὶς], [- uu -- -u u ---u u--]
[μήλειον βέβλητο ποτὶ στύπος· οἰόθι δʼ ἄκρῃ], [--- --u u- uu -uu --]
[οὐρῇ ἔτι σκαίρεσκεν· ἀπὸ κρατὸς δὲ κελαινὴν], [-u u- --u u- -- u u--]
[ἄχρις ἐπʼ ἄκνηστιν κεῖτʼ ἄπνοος· ἐκ δὲ λιπόντων], [-u u --- - -uu - u u--]
[ὕδρης Λερναίης χόλον αἵματι πικρὸν ὀιστῶν], [-- --- uu -uu -u u--]
[μυῖαι πυθομένοισιν ἐφʼ ἕλκεσι τερσαίνοντο.], [-- -uu-u u -uu ----]
[ἀγχοῦ δʼ Ἑσπερίδες κεφαλαῖς ἔπι χεῖρας ἔχουσαι], [-- -uu- uu- uu -u u--]
[ἀργυφέας ξανθῇσι λίγʼ ἔστενον· οἱ δʼ ἐπέλασσαν], [-uu- --u u -uu - uu--]
[ἄφνω ὁμοῦ· ταὶ δʼ αἶψα κόνις καὶ γαῖα, κιόντων], [-u u- - -u u- - -u u--]
[ἐσσυμένως, ἐγένοντο καταυτόθι. νώσατο δʼ Ὀρφεὺς], [-uu- uu-u u-uu -uu --]
[θεῖα τέρα, τὰς δέ σφι παρηγορέεσκε λιτῇσιν·], [-u u- - - u u-uu-u u--]
[‘δαίμονες ὦ καλαὶ καὶ ἐύφρονες, ἵλατʼ, ἄνασσαι,], [-uu - -- u u-uu -u u--]
[εἴτʼ οὖν οὐρανίαις ἐναρίθμιοί ἐστε θεῇσιν,], [- - -uu- uu-uu -u u--]
[εἴτε καταχθονίαις, εἴτʼ οἰοπόλοι καλέεσθε], [-u u-uu- - -uu- uu--]
[νύμφαι· ἴτʼ ὦ νύμφαι, ἱερὸν γένος Ὠκεανοῖο,], [-u u - -- uu- uu -uu--]
[δείξατʼ ἐελδομένοισιν ἐνωπαδὶς ἄμμι φανεῖσαι], [-u u-uu-u u-uu -u u--]
[ἤ τινα πετραίην χύσιν ὕδατος, ἤ τινα γαίης], [- uu --- uu -uu - uu --]
[ἱερὸν ἐκβλύοντα, θεαί, ῥόον, ᾧ ἀπὸ δίψαν], [-uu ---u u- uu - uu --]
[αἰθομένην ἄμοτον λωφήσομεν. εἰ δέ κεν αὖτις], [-uu- uu- --uu - u u --]
[δή ποτʼ Ἀχαιίδα γαῖαν ἱκώμεθα ναυτιλίῃσιν,], [- u u-uu -u u-uu -uu--]
[δὴ τότε μυρία δῶρα μετὰ πρώτῃσι θεάων], [- uu -uu -u u- --u u--]
[λοιβάς τʼ εἰλαπίνας τε παρέξομεν εὐμενέοντες.’], [-- -uu- u u-uu -uu--]
[ὧς φάτο λισσόμενος ἀδινῇ ὀπί· ταὶ δʼ ἐλέαιρον], [- uu -uu- uu- uu - uu--]
[ἐγγύθεν ἀχνυμένους· καὶ δὴ χθονὸς ἐξανέτειλαν], [-uu -uu- - - uu -uu--]
[ποίην πάμπρωτον· ποίης γε μὲν ὑψόθι μακροὶ], [-- --- -- u u -uu --]
[βλάστεον ὅρπηκες· μετὰ δʼ ἔρνεα τηλεθάοντα], [-uu --- uu -uu -uu--]
[πολλὸν ὑπὲρ γαίης ὀρθοσταδὸν ἠέξοντο.], [-u u- -- --uu ----]
[Ἑσπέρη αἴγειρος, πτελέη δʼ Ἐρυθηὶς ἔγεντο·], [-uu --- uu- uu-u u--]
[Αἴγλη δʼ ἰτείης ἱερὸν στύπος. ἐκ δέ νυ κείνων], [-- --- uu- uu - u u --]
[δενδρέων, οἷαι ἔσαν, τοῖαι πάλιν ἔμπεδον αὔτως], [-- -u u- -- uu -uu --]
[ἐξέφανεν, θάμβος περιώσιον, ἔκφατο δʼ Αἴγλη], [-uu- -- uu-uu -uu --]
[μειλιχίοις ἐπέεσσιν ἀμειβομένη χατέοντας·], [-uu- uu-u u-uu- uu--]
[‘ἦ ἄρα δὴ μέγα πάμπαν ἐφʼ ὑμετέροισιν ὄνειαρ], [- uu - uu -u u -uu-u u--]
[δεῦρʼ ἔμολεν καμάτοισιν ὁ κύντατος, ὅστις ἀπούρας], [- uu- uu-u u -uu -u u--]
[φρουρὸν ὄφιν ζωῆς παγχρύσεα μῆλα θεάων], [-u u- -- --uu -u u--]
[οἴχετʼ ἀειράμενος· στυγερὸν δʼ ἄχος ἄμμι λέλειπται.], [-u u-uu- uu- uu -u u--]
[ἤλυθε γὰρ χθιζός τις ἀνὴρ ὀλοώτατος ὕβριν], [-uu - -- u u- uu-uu --]
[καὶ δέμας· ὄσσε δέ οἱ βλοσυρῷ ὑπέλαμπε μετώπῳ·], [- uu -u u - uu- uu-u u--]
[νηλής· ἀμφὶ δὲ δέρμα πελωρίου ἕστο λέοντος], [-- -u u -u u-uu -u u--]
[ὠμόν, ἀδέψητον· στιβαρὸν δʼ ἔχεν ὄζον ἐλαίης], [-u u--- uu- uu -u u--]
[τόξα τε, τοῖσι πέλωρ τόδʼ ἀπέφθισεν ἰοβολήσας.], [-u u -u u- u u-uu -uu--]
[ἤλυθε δʼ οὖν κἀκεῖνος, ἅ τε χθόνα πεζὸς ὁδεύων,], [-uu - --u u - uu -u u--]
[δίψῃ καρχαλέος· παίφασσε δὲ τόνδʼ ἀνὰ χῶρον,], [-- -uu- --u u - uu --]
[ὕδωρ ἐξερέων, τὸ μὲν οὔ ποθι μέλλεν ἰδέσθαι.], [-- -uu- u u - uu -u u--]
[ἥδε δέ τις πέτρη Τριτωνίδος ἐγγύθι λίμνης·], [-u u - -- --uu -uu --]
[τὴν ὅ γʼ ἐπιφρασθείς, ἢ καὶ θεοῦ ἐννεσίῃσιν,], [- u u--- - - uu -uu--]
[λὰξ ποδὶ τύψεν ἔνερθε· τὸ δʼ ἀθρόον ἔβλυσεν ὕδωρ.], [- uu -u u-u u -uu -uu --]
[αὐτὰρ ὅ γʼ ἄμφω χεῖρε πέδῳ καὶ στέρνον ἐρείσας], [-u u -- -u u- - -u u--]
[ῥωγάδος ἐκ πέτρης πίεν ἄσπετον, ὄφρα βαθεῖαν], [-uu - -- uu -uu -u u--]
[νηδύν, φορβάδι ἶσος ἐπιπροπεσών, ἐκορέσθη.’], [-- -uu -u u-uu- uu--]
[ὧς φάτο· τοὶ δʼ ἀσπαστὸν ἵνα σφίσι πέφραδεν Αἴγλη], [- uu - --u u- uu -uu --]
[πίδακα, τῇ θέον αἶψα κεχαρμένοι, ὄφρʼ ἐπέκυρσαν.], [-uu - uu -u u-uu - uu--]
[ὡς δʼ ὁπότε στεινὴν περὶ χηραμὸν εἱλίσσονται], [- uu- -- uu -uu ----]
[γειομόροι μύρμηκες ὁμιλαδόν, ἢ ὅτε μυῖαι], [-uu- --u u-uu - uu --]
[ἀμφʼ ὀλίγην μέλιτος γλυκεροῦ λίβα πεπτηυῖαι], [- uu- uu- uu- uu ----]
[ἄπλητον μεμάασιν ἐπήτριμοι· ὧς τότʼ ἀολλεῖς], [--- uu-u u-uu - u u--]
[πετραίῃ Μινύαι περὶ πίδακι δινεύεσκον.], [--- uu- uu -uu ----]
[καί πού τις διεροῖς ἐπὶ χείλεσιν εἶπεν ἰανθείς·], [- - - uu- uu -uu -u u--]
[‘ὦ πόποι, ἦ καὶ νόσφιν ἐὼν ἐσάωσεν ἑταίρους], [- uu - - -u u- uu-u u--]
[Ἡρακλέης δίψῃ κεκμηότας. ἀλλά μιν εἴ πως], [-uu- -- --uu -u u - -]
[δήοιμεν στείχοντα διʼ ἠπείροιο κιόντες.’], [--- --u u ---u u--]
[ἦ, καὶ ἀμειβομένων, οἵ τʼ ἄρμενοι ἐς τόδε ἔργον,], [- u u-uu- - -uu - uu --]
[ἔκριθεν ἄλλυδις ἄλλος ἐπαΐξας ἐρεείνειν.], [-uu -uu -u u-uu ----]
[ἴχνια γὰρ νυχίοισιν ἐπηλίνδητʼ ἀνέμοισιν], [-uu - uu-u u--- uu--]
[κινυμένης ἀμάθου. Βορέαο μὲν ὡρμήθησαν], [-uu- uu- uu-u u ----]
[υἷε δύω, πτερύγεσσι πεποιθότε. ποσσὶ δὲ κούφοις], [-u u- uu-u u-uu -u u --]
[Εὔφημος πίσυνος, Λυγκεύς γε μὲν ὀξέα τηλοῦ], [--- uu- -- u u -uu --]
[ὄσσε βαλεῖν· πέμπτος δὲ μετὰ σφίσιν ἔσσυτο Κάνθος.], [-u u- -- u u- uu -uu --]
[τὸν μὲν ἄρʼ αἶσα θεῶν κείνην ὁδὸν ἠνορέη τε], [- u u -u u- -- uu -uu- -]
[ὦρσεν, ἵνʼ Ἡρακλῆος ἀπηλεγέως πεπύθοιτο,], [-u u ---u u-uu- uu--]
[Εἰλατίδην Πολύφημον ὅπῃ λίπε· μέμβλετο γάρ οἱ], [-uu- uu-u u- uu -uu - -]
[οὗ ἕθεν ἀμφʼ ἑτάροιο μεταλλῆσαι τὰ ἕκαστα.], [- uu - uu-u u--- u u--]
[ἀλλʼ ὁ μὲν οὖν Μυσοῖσιν ἐπικλεὲς ἄστυ πολίσσας], [- u u - --u u-uu -u u--]
[νόστου κηδοσύνῃσιν ἔβη διζήμενος ??ργὼ], [-- -uu-u u- --uu --]
[τῆλε διʼ ἠπείροιο· τέως δʼ ἐξίκετο γαῖαν], [-u u ---u u- --uu --]
[ἀγχιάλων Χαλύβων· τόθι μιν καὶ Μοῖρʼ ἐδάμασσεν.], [-uu- uu- uu - - - uu--]
[καί οἱ ὑπὸ βλωθρὴν ἀχερωίδα σῆμα τέτυκται], [- u u- -- uu-uu -u u--]
[τυτθὸν ἁλὸς προπάροιθεν. ἀτὰρ τότε γ᾽Ἡρακλῆα], [-u u- uu-u u- uu ----]
[μοῦνον ἀπειρεσίης τηλοῦ χθονὸς εἴσατο Λυγκεὺς], [-u u-uu- -- uu -uu --]
[τὼς ἰδέειν, ὥς τίς τε νέῳ ἐνὶ ἤματι μήνην], [- uu- - - u u- uu -uu --]
[ἢ ἴδεν, ἢ ἐδόκησεν ἐπαχλύουσαν ἰδέσθαι.], [- uu - uu-u u---u u--]
[ἐς δʼ ἑτάρους ἀνιὼν μυθήσατο, μή μιν ἔτʼ ἄλλον], [- uu- uu- --uu - u u --]
[μαστῆρα στείχοντα κιχησέμεν· οἱ δὲ καὶ αὐτοὶ], [--- --u u-uu - u u --]
[ἤλυθον, Εὔφημός τε πόδας ταχὺς υἷέ τε δοιὼ], [-uu --- u u- uu -u u --]
[Θρηικίου Βορέω, μεταμώνια μοχθήσαντε.], [-uu- uu- uu-uu ----]
[Κάνθε, σὲ δʼ οὐλόμεναι Λιβύῃ ἔνι Κῆρες ἕλοντο.], [-u u -uu- uu- uu -u u--]
[πώεσι φερβομένοισι συνήντεες· εἵπετο δʼ ἀνὴρ], [-uu -uu-u u-uu -uu --]
[αὐλίτης, ὅ σ᾽ἑῶν μήλων πέρι, τόφρʼ ἑτάροισιν], [--- u u- -- uu - uu--]
[δευομένοις κομίσειας, ἀλεξόμενος κατέπεφνεν], [-uu- uu-u u-uu- uu--]
[λᾶι βαλών· ἐπεὶ οὐ μὲν ἀφαυρότερός γ᾽ἐτέτυκτο,], [- -- uu - u u-uu- uu--]
[υἱωνὸς Φοίβοιο Λυκωρείοιο Κάφαυρος], [--- --u u---u u--]
[κούρης τʼ αἰδοίης Ἀκακαλλίδος, ἥν ποτε Μίνως], [-- --- uu-uu - uu --]
[ἐς Λιβύην ἀπένασσε θεοῦ βαρὺ κῦμα φέρουσαν,], [- uu- uu-u u- uu -u u--]
[θυγατέρα σφετέρην· ἡ δʼ ἀγλαὸν υἱέα Φοίβῳ], [-uu- uu- - -uu -uu --]
[τίκτεν, ὃν Ἀμφίθεμιν Γαράμαντά τε κικλήσκουσιν.], [-u u -uu- uu-u u ----]
[Ἀμφίθεμις δʼ ἄρʼ ἔπειτα μίγη Τριτωνίδι νύμφῃ·], [-uu- u u-u u- --uu --]
[ἡ δʼ ἄρα οἱ Νασάμωνα τέκεν κρατερόν τε Κάφαυρον,], [- uu - uu-u u- uu- u u--]
[ὃς τότε Κάνθον ἔπεφνεν ἐπὶ ῥήνεσσιν ἑοῖσιν.], [- uu -u u-u u- --u u--]
[οὐδʼ ὅ γʼ ἀριστήων χαλεπὰς ἠλεύατο χεῖρας,], [- u u--- uu- --uu --]
[ὡς μάθον οἷον ἔρεξε. νέκυν δʼ ἀνάειραν ὀπίσσω], [- uu -u u-u u- uu-u u--]
[πευθόμενοι Μινύαι, γαίῃ δʼ ἐνὶ ταρχύσαντο], [-uu- uu- -- uu ----]
[μυρόμενοι· τὰ δὲ μῆλα μετὰ σφέας οἵ γʼ ἐκόμισσαν.], [-uu- u u -u u- uu - uu--]
[ἔνθα καὶ Ἀμπυκίδην αὐτῷ ἐνὶ ἤματι Μόψον], [-u u -uu- -- uu -uu --]
[νηλειὴς ἕλε πότμος· ἀδευκέα δʼ οὐ φύγεν αἶσαν], [--- uu -u u-uu - uu --]
[μαντοσύναις· οὐ γάρ τις ἀποτροπίη θανάτοιο.], [-uu- - - u u-uu- uu--]
[κεῖτο δʼ ἐπὶ ψαμάθοισι μεσημβρινὸν ἦμαρ ἀλύσκων], [-u u- uu-u u-uu -u u--]
[δεινὸς ὄφις, νωθὴς μὲν ἑκὼν ἀέκοντα χαλέψαι·], [-u u- -- u u- uu-u u--]
[οὐδʼ ἂν ὑποτρέσσαντος ἐνωπαδὶς ἀίξειεν.], [- u u---u u-uu ----]
[ἀλλὰ μὲν ᾧ τὰ πρῶτα μελάγχιμον ἰὸν ἐνείη], [-u u - - -u u-uu -u u--]
[ζωόντων, ὅσα γαῖα φερέσβιος ἔμπνοα βόσκει,], [--- uu -u u-uu -uu --]
[οὐδʼ ὁπόσον πήχυιον ἐς Ἄιδα γίγνεται οἶμος,], [- uu- --u u -- -uu --]
[οὐδʼ εἰ Παιήων, εἴ μοι θέμις ἀμφαδὸν εἰπεῖν,], [- - --- - - uu -uu --]
[φαρμάσσοι, ὅτε μοῦνον ἐνιχρίμψῃσιν ὀδοῦσιν.], [--- uu -u u---u u--]
[εὖτε γὰρ ἰσόθεος Λιβύην ὑπερέπτατο Περσεὺς], [-u u -uu- uu- uu-uu --]
[Εὐρυμέδων (καὶ γὰρ τὸ κάλεσκέ μιν οὔνομα μήτηρ)], [-uu- - - - --u u -uu --]
[Γοργόνος ἀρτίτομον κεφαλὴν βασιλῆι κομίζων,], [-uu -uu- uu- uu-u u--]
[ὅσσαι κυανέου στάγες αἵματος οὖδας ἵκοντο,], [-- -uu- uu -uu -u u--]
[αἱ πᾶσαι κείνων ὀφίων γένος ἐβλάστησαν.], [- -- -- uu- uu ----]
[τῷ δʼ ἄκρην ἐπʼ ἄκανθαν ἐνεστηρίξατο Μόψος], [- -- u u-u u---uu --]
[λαιὸν ἐπιπροφέρων ταρσὸν ποδός· αὐτὰρ ὁ μέσσην], [-u u-uu- -- uu -u u --]
[κερκίδα καὶ μυῶνα, πέριξ ὀδύνῃσιν ἑλιχθείς,], [-uu - --u u- uu-u u--]
[σάρκα δακὼν ἐχάραξεν. ἀτὰρ Μήδεια καὶ ἄλλαι], [-u u- uu-u u- --u u --]
[ἔτρεσαν ἀμφίπολοι· ὁ δὲ φοίνιον ἕλκος ἄφασσεν], [-uu -uu- u u -uu -u u--]
[θαρσαλέως, ἕνεκʼ οὔ μιν ὑπέρβιον ἄλγος ἔτειρεν.], [-uu- uu - u u-uu -u u--]
[σχέτλιος· ἦ τέ οἱ ἤδη ὑπὸ χροῒ δύετο κῶμα], [-uu - u u -u u- uu -uu --]
[λυσιμελές, πολλὴ δὲ κατʼ ὀφθαλμῶν χέετʼ ἀχλύς.], [-uu- -- u u --- uu --]
[αὐτίκα δὲ κλίνας δαπέδῳ βεβαρηότα γυῖα], [-uu - -- uu- uu-uu --]
[ψύχετʼ ἀμηχανίῃ· ἕταροι δέ μιν ἀμφαγέροντο], [-u u-uu- uu- u u -uu--]
[ἥρως τʼ Αἰσονίδης, ἀδινῇ περιθαμβέες ἄτῃ.], [-- -uu- uu- uu-uu --]
[οὐδὲ μὲν οὐδʼ ἐπὶ τυτθὸν ἀποφθίμενός περ ἔμελλεν], [-u u - uu -u u-uu- u u--]
[κεῖσθαι ὑπʼ ἠελίῳ. πύθεσκε γὰρ ἔνδοθι σάρκας], [-u u -uu- --u u -uu --]
[ἰὸς ἄφαρ, μυδόωσα δʼ ἀπὸ χροὸς ἔρρεε λάχνη.], [-u u- uu-u u- uu -uu --]
[αἶψα δὲ χαλκείῃσι βαθὺν τάφον ἐξελάχαινον], [-u u ---u u- uu -uu--]
[ἐσσυμένως μακέλῃσιν· ἐμοιρήσαντο δὲ χαίτας], [-uu- uu-u u---u u --]
[αὐτοὶ ὁμῶς κοῦραί τε, νέκυν ἐλεεινὰ παθόντα], [-u u- -- u u- uu-u u--]
[μυρόμενοι· τρὶς δʼ ἀμφὶ σὺν ἔντεσι δινηθέντες], [-uu- - -u u -uu ----]
[εὖ κτερέων ἴσχοντα, χυτὴν ἐπὶ γαῖαν ἔθεντο.], [- uu- --u u- uu -u u--]
[ἀλλʼ ὅτε δή ῥʼ ἐπὶ νηὸς ἔβαν, πρήσοντος ἀήτεω], [- uu - uu -u u- --u u--]
[ἂμ πέλαγος νοτίοιο, πόρους τʼ ἀπετεκμήραντο], [- uu- uu-u u- uu----]
[λίμνης ἐκπρομολεῖν Τριτωνίδος, οὔτινα μῆτιν], [-- -uu- --uu -uu --]
[δὴν ἔχον, ἀφραδέως δὲ πανημέριοι φορέοντο.], [- uu -uu- u u-uu- uu--]
[ὡς δὲ δράκων σκολιὴν εἱλιγμένος ἔρχεται οἶμον,], [- u u- uu- --uu -uu --]
[εὖτέ μιν ὀξύτατον θάλπει σέλας ἠελίοιο·], [-u u -uu- -- uu -uu--]
[ῥοίζῳ δʼ ἔνθα καὶ ἔνθα κάρη στρέφει, ἐν δέ οἱ ὄσσε], [-- -u u -u u- uu - u u --]
[σπινθαρύγεσσι πυρὸς ἐναλίγκια μαιμώοντι], [-uu-u u- uu-uu ----]
[λάμπεται, ὄφρα μυχόνδε διὰ ῥωχμοῖο δύηται·], [-uu -u u-u u- --u u--]
[ὧς Ἀργὼ λίμνης στόμα ναύπορον ἐξερέουσα], [- -- -- uu -uu -uu--]
[ἀμφεπόλει δηναιὸν ἐπὶ χρόνον. αὐτίκα δʼ Ὀρφεὺς], [-uu- --u u- uu -uu --]
[κέκλετʼ Ἀπόλλωνος τρίποδα μέγαν ἔκτοθι νηὸς], [-u u--- uu- uu -uu --]
[δαίμοσιν ἐγγενέταις νόστῳ ἔπι μείλια θέσθαι.], [-uu -uu- -- uu -uu --]
[καὶ τοὶ μὲν Φοίβου κτέρας ἵδρυον ἐν χθονὶ βάντες·], [- - - -- uu -uu - uu --]
[τοῖσιν δʼ αἰζηῷ ἐναλίγκιος ἀντεβόλησεν], [-- --- uu-uu -uu--]
[τρίτων εὐρυβίης, γαίης δʼ ἀνὰ βῶλον ἀείρας], [-- -uu- -- uu -u u--]
[ξείνιʼ ἀριστήεσσι προΐσχετο, φώνησέν τε·], [-u u---u u-uu --- -]
[‘Δέχθε, φίλοι· ἐπεὶ οὐ περιώσιον ἐγγυαλίξαι], [-u u- uu - uu-uu -uu--]
[ἐνθάδε νῦν πάρʼ ἐμοὶ ξεινήιον ἀντομένοισιν.], [-uu - u u- --uu -uu--]
[εἰ δέ τι τῆσδε πόρους μαίεσθʼ ἁλός, οἷά τε πολλὰ], [- u u -u u- -- uu -u u --]
[ἄνθρωποι χατέουσιν ἐπʼ ἀλλοδαπῇ περόωντες,], [--- uu-u u -uu- uu--]
[ἐξερέω. δὴ γάρ με πατὴρ ἐπιίστορα πόντου], [-uu- - - u u- uu-uu --]
[θῆκε Ποσειδάων τοῦδʼ ἔμμεναι. αὐτὰρ ἀνάσσω], [-u u--- - -uu -u u--]
[παρραλίης, εἰ δή τινʼ ἀκούετε νόσφιν ἐόντες], [-uu- - - u u-uu -u u--]
[Εὐρύπυλον Λιβύῃ θηροτρόφῳ ἐγγεγαῶτα.’], [-uu- uu- --uu -uu--]
[ὧς ηὔδα· πρόφρων δʼ ὑπερέσχεθε βώλακι χεῖρας], [- -- -- uu-uu -uu --]
[Εὔφημος, καὶ τοῖα παραβλήδην προσέειπεν·], [--- - -u u--- uu--]
[‘Ἀπίδα καὶ πέλαγος Μινώιον εἴ νύ που, ἥρως,], [-uu - uu- --uu - u u --]
[ἐξεδάης, νημερτὲς ἀνειρομένοισιν ἔνισπε.], [-uu- --u u-uu-u u--]
[δεῦρο γὰρ οὐκ ἐθέλοντες ἱκάνομεν, ἀλλὰ βαρείαις], [-u u - uu-u u-uu -u u--]
[χρίμψαντες γαίης ἐπὶ πείρασι τῆσδε θυέλλαις], [--- -- uu -uu -u u--]
[νῆα μεταχρονίην ἐκομίσσαμεν ἐς τόδε λίμνης], [-u u-uu- uu-uu - uu --]
[χεῦμα διʼ ἠπείρου βεβαρημένοι· οὐδέ τι ἴδμεν,], [-u u --- uu-uu -u u --]
[πῇ πλόος ἐξανέχει Πελοπηίδα γαῖαν ἱκέσθαι.’], [- uu -uu- uu-uu -u u--]
[ὧς ἄρʼ ἔφη· ὁ δὲ χεῖρα τανύσσατο, δεῖξε δʼ ἄπωθεν], [- u u- u u -u u-uu -u u--]
[φωνήσας πόντον τε καὶ ἀγχιβαθὲς στόμα λίμνης·], [--- -- u u -uu- uu --]
[‘κείνη μὲν πόντοιο διήλυσις, ἔνθα μάλιστα], [-- - --u u-uu -u u--]
[βένθος ἀκίνητον μελανεῖ· ἑκάτερθε δὲ λευκαὶ], [-u u--- uu- uu-u u --]
[ῥηγμῖνες φρίσσουσι διαυγέες· ἡ δὲ μεσηγὺ], [--- --u u-uu - u u--]
[ῥηγμίνων στεινὴ τελέθει ὁδὸς ἐκτὸς ἐλάσσαι.], [--- -- uu- uu -u u--]
[κεῖνο δʼ ὑπηέριον θείην Πελοπηίδα γαῖαν], [-u u-uu- -- uu-uu --]
[εἰσανέχει πέλαγος Κρήτης ὕπερ· ἀλλʼ ἐπὶ χειρὸς], [-uu- uu- -- uu - uu --]
[δεξιτερῆς, λίμνηθεν ὅτʼ εἰς ἁλὸς οἶδμα βάλητε,], [-uu- --u u - uu -u u--]
[τόφρʼ αὐτὴν παρὰ χέρσον ἐεργμένοι ἰθύνεσθε,], [- -- uu -u u-uu ----]
[ἔστʼ ἂν ἄνω τείνῃσι· περιρρήδην δʼ ἑτέρωσε], [- u u- --u u--- uu--]
[κλινομένης χέρσοιο, τότε πλόος ὔμμιν ἀπήμων], [-uu- --u u- uu -u u--]
[ἀγκῶνος τέτατʼ ἰθὺς ἀπὸ προύχοντος ἰοῦσιν.], [--- uu -u u- --u u--]
[ἀλλʼ ἴτε γηθόσυνοι, καμάτοιο δὲ μήτις ἀνίη], [- uu -uu- uu-u u -u u--]
[γιγνέσθω, νεότητι κεκασμένα γυῖα μογῆσαι.’], [--- uu-u u-uu -u u--]
[Ἴσκεν ἐυφρονέων· οἱ δʼ αἶψʼ ἐπὶ νηὸς ἔβησαν], [-u u-uu- - - uu -u u--]
[λίμνης ἐκπρομολεῖν λελιημένοι εἰρεσίῃσιν.], [-- -uu- uu-uu -uu--]
[καὶ δὴ ἐπιπρονέοντο μεμαότες· αὐτὰρ ὁ τείως], [- u u-uu-u u-uu -u u --]
[τρίτων ἀνθέμενος τρίποδα μέγαν, εἴσατο λίμνην], [-- -uu- uu- uu -uu --]
[εἰσβαίνειν· μετὰ δʼ οὔτις ἐσέδρακεν, οἷον ἄφαντος], [--- uu -u u-uu -u u--]
[αὐτῷ σὺν τρίποδι σχεδὸν ἔπλετο. τοῖσι δʼ ἰάνθη], [-- - uu- uu -uu -u u--]
[θυμός, ὃ δὴ μακάρων τις ἐναίσιμος ἀντεβόλησεν.], [-u u - uu- u u-uu -uu--]
[καί ῥά οἱ Αἰσονίδην μήλων ὅ τι φέρτατον ἄλλων], [- u u -uu- -- u u -uu --]
[ἤνωγον ῥέξαι καὶ ἐπευφημῆσαι ἑλόντα.], [--- -- u u---u u--]
[αἶψα δʼ ὅ γʼ ἐσσυμένως ἐκρίνατο, καί μιν ἀείρας], [-u u -uu- --uu - u u--]
[σφάξε κατὰ πρύμνης, ἐπὶ δʼ ἔννεπεν εὐχωλῇσιν·], [-u u- -- uu -uu ----]
[‘δαῖμον, ὅτις λίμνης ἐπὶ πείρασι τῆσδʼ ἐφαάνθης,], [-u u- -- uu -uu - uu--]
[εἴτε σέ γε Τρίτωνʼ, ἅλιον τέρας, εἴτε σε Φόρκυν,], [-u u - -- uu- uu -u u --]
[ἢ Νηρῆα θύγατρες ἐπικλείουσʼ ἁλοσύδναι,], [- --u u-u u--- uu--]
[ἵλαθι, καὶ νόστοιο τέλος θυμηδὲς ὄπαζε.’], [-uu - --u u- --u u--]
[ἦ ῥʼ ,ἅμα δʼ εὐχωλῇσιν ἐς ὕδατα λαιμοτομήσας], [- uu ---u u -uu -uu--]
[ἧκε κατὰ πρύμνης· ὁ δὲ βένθεος ἐξεφαάνθη], [-u u- -- u u -uu -uu--]
[τοῖος ἐών, οἷός περ ἐτήτυμος ἦεν ἰδέσθαι.], [-u u- -- u u-uu -u u--]
[ὡς δʼ ὅτʼ ἀνὴρ θοὸν ἵππον ἐς εὐρέα κύκλον ἀγῶνος], [- u u- uu -u u -uu -u u--]
[στέλλῃ, ὀρεξάμενος λασίης εὐπειθέα χαίτης,], [-u u-uu- uu- --uu --]
[εἶθαρ ἐπιτροχάων, ὁ δʼ ἐπʼ αὐχένι γαῦρος ἀερθεὶς], [-u u-uu- u u -uu -u u--]
[ἕσπεται, ἀργινόεντα δʼ ἐνὶ στομάτεσσι χαλινὰ], [-uu -uu-u u- uu-u u--]
[ἀμφὶς ὀδακτάζοντι παραβλήδην κροτέονται·], [-u u---u u--- uu--]
[ὧς ὅ γʼ ἐπισχόμενος γλαφυρῆς ὁλκήιον Ἀργοῦς], [- u u-uu- uu- --uu --]
[ἦ γʼ ἅλαδε προτέρωσε. δέμας δέ οἱ ἐξ ὑπάτοιο], [- uu- uu-u u- u u - uu--]
[κράατος, ἀμφί τε νῶτα καὶ ἰξύας ἔστʼ ἐπὶ νηδὺν], [-uu -u u -u u -uu - uu --]
[ἀντικρὺ μακάρεσσι φυὴν ἔκπαγλον ἔικτο·], [--- uu-u u- --u u--]
[αὐτὰρ ὑπαὶ λαγόνων δίκραιρά οἱ ἔνθα καὶ ἔνθα], [-u u- uu- --u u -u u --]
[κήτεος ὁλκαίη μηκύνετο· κόπτε δʼ ἀκάνθαις], [-uu --- --uu -u u--]
[ἄκρον ὕδωρ, αἵ τε σκολιοῖς ἐπινειόθι κέντροις], [-u u- - - uu- uu-uu --]
[μήνης ὡς κεράεσσιν ἐειδόμεναι διχόωντο.], [-- - uu-u u-uu- uu--]
[τόφρα δʼ ἄγεν, τείως μιν ἐπιπροέηκε θαλάσσῃ], [-u u- -- u u-uu-u u--]
[νισσομένην· δῦ δʼ αἶψα μέγαν βυθόν· οἱ δʼ ὁμάδησαν], [-uu- - -u u- uu - uu--]
[ἥρωες, τέρας αἰνὸν ἐν ὀφθαλμοῖσιν ἰδόντες.], [--- uu -u u ---u u--]
[ἔνθα μὲν Ἀργῷός τε λιμὴν καὶ σήματα νηὸς], [-u u --- u u- - -uu --]
[ἠδὲ Ποσειδάωνος ἰδὲ Τρίτωνος ἔασιν], [-u u---u u- --u u--]
[βωμοί· ἐπεὶ κεῖνʼ ἦμαρ ἐπέσχεθον. αὐτὰρ ἐς ἠῶ], [-u u- - -u u-uu -u u --]
[λαίφεσι πεπταμένοις αὐτὴν ἐπὶ δεξίʼ ἔχοντες], [-uu -uu- -- uu -u u--]
[γαῖαν ἐρημαίην, πνοιῇ ζεφύροιο θέεσκον.], [-u u--- -- uu-u u--]
[ἦρι δʼ ἔπειτʼ ἀγκῶνά θ᾽ὁμοῦ μυχάτην τε θάλασσαν], [-u u- --u u- uu- u u--]
[κεκλιμένην ἀγκῶνος ὕπερ προύχοντος ἴδοντο.], [-uu- --u u- --u u--]
[αὐτίκα δὲ ζέφυρος μὲν ἐλώφεεν, ἤλυθε δʼ αὔρη], [-uu - uu- u u-uu -uu --]
[ἀργέσταο νότου· κεχάροντο δὲ θυμὸν ἰωῇ.], [---u u- uu-u u -u u--]
[ἦμος δʼ ἠέλιος μὲν ἔδυ, ἀνὰ δʼ ἤλυθεν ἀστὴρ], [-- -uu- u u- uu -uu --]
[αὔλιος, ὅς τʼ ἀνέπαυσεν ὀιζυροὺς ἀροτῆρας,], [-uu - uu-u u--- uu--]
[δὴ τότʼ ἔπειτʼ ἀνέμοιο κελαινῇ νυκτὶ λιπόντος], [- u u- uu-u u-- -u u--]
[ἱστία λυσάμενοι περιμήκεά τε κλίναντες], [-uu -uu- uu-uu - ---]
[ἱστόν, ἐυξέστῃσιν ἐπερρώοντʼ ἐλάτῃσιν], [-u u---u u--- uu--]
[παννύχιοι καὶ ἐπʼ ἦμαρ, ἐπʼ ἤματι δʼ αὖτις ἰοῦσαν], [-uu- u u -u u -uu -u u--]
[νύχθʼ ἑτέρην. ὑπέδεκτο δʼ ἀπόπροθι παιπαλόεσσα], [- uu- uu-u u-uu -uu--]
[Κάρπαθος· ἔνθεν δʼ οἵγε περαιώσεσθαι ἔμελλον], [-uu -- -u u---u u--]
[Κρήτην, ἥ τʼ ἄλλων ὑπερέπλετο εἰν ἁλὶ νήσων.], [-- - -- uu-uu - uu --]
[τοὺς δὲ Τάλως χάλκειος, ἀπὸ στιβαροῦ σκοπέλοιο], [- u u- --u u- uu- uu--]
[ῥηγνύμενος πέτρας, εἶργε χθονὶ πείσματʼ ἀνάψαι,], [-uu- -- -- uu -u u--]
[Δικταίην ὅρμοιο κατερχομένους ἐπιωγήν·], [--- --u u-uu- uu--]
[τὸν μὲν χαλκείης μελιηγενέων ἀνθρώπων], [- - --- uu-uu- ---]
[ῥίζης λοιπὸν ἐοντα μετʼ ἀνδράσιν ἡμιθέοισιν], [-- -u u-u u -uu -uu--]
[Εὐρώπῃ Κρονίδης νήσου πόρεν ἔμμεναι oὖρον,], [--- uu- -- uu -uu --]
[τρὶς περὶ χαλκείοις Κρήτην ποσὶ δινεύοντα.], [- uu --- -- uu ----]
[ἀλλʼ ἤτοι τὸ μὲν ἄλλο δέμας καὶ γυῖα τέτυκτο], [- -- u u -u u- - -u u--]
[χάλκεος ἠδʼ ἄρρηκτος· ὑπαὶ δέ οἱ ἔσκε τένοντος], [-uu - --u u- u u -u u--]
[σύριγξ αἱματόεσσα κατὰ σφυρόν· αὐτὰρ ὅ τʼ ἦγχε], [-- -uu-u u- uu -u u --]
[λεπτὸς ὑμὴν ζωῆς ἔχε πείρατα καὶ θανάτοιο.], [-u u- -- uu -uu - uu--]
[οἱ δέ, δύῃ μάλα περ δεδμημένοι, αἶψʼ ἀπὸ χέρσου], [- u u- uu - --uu - uu --]
[νῆα περιδδείσαντες ἀνακρούεσκον ἐρετμοῖς.], [-u u---u u---u u--]
[καί νύ κʼ ἐπισμυγερῶς Κρήτης ἑκὰς ἠέρθησαν,], [- u u-uu- -- uu ----]
[ἀμφότερον δίψῃ τε καὶ ἄλγεσι μοχθίζοντες,], [-uu- -- u u -uu ----]
[εἰ μή σφιν Μήδεια λιαζομένοις ἀγόρευσεν·], [- - - --u u-uu- uu--]
[‘κέκλυτέ μευ. μούνη γὰρ ὀίομαι ὔμμι δαμάσσειν], [-uu - -- u u-uu -u u--]
[ἄνδρα τόν, ὅστις ὅδʼ ἐστί, καὶ εἰ παγχάλκεον ἴσχει], [-u u -u u -u u - --uu --]
[ὃν δέμας, ὁππότε μή οἱ ἐπʼ ἀκάματος πέλοι αἰών.], [- uu -uu - u u -uu- uu --]
[ἀλλʼ ἔχετʼ αὐτοῦ νῆα θελήμονες ἐκτὸς ἐρωῆς], [- uu -- -u u-uu -u u--]
[πετράων, εἵως κεν ἐμοὶ εἴξειε δαμῆναι.’], [--- -- u u- --u u--]
[ὧς ἄρʼ ἔφη· καὶ τοὶ μὲν ὑπὲκ βελέων ἐρύσαντο], [- u u- - - u u- uu- uu--]
[νῆʼ ἐπʼ ἐρετμοῖσιν, δεδοκημένοι ἥντινα ῥέξει], [- u u--- uu-uu -uu --]
[μῆτιν ἀνωίστως· ἡ δὲ πτύχα πορφυρέοιο], [-u u--- - - uu -uu--]
[προσχομένη πέπλοιο παρειάων ἑκάτερθεν], [-uu- --u u--- uu--]
[βήσατʼ ἐπʼ ἰκριόφιν· χειρὸς δέ ἑ χειρὶ μεμαρπὼς], [-u u -uu- -- u u -u u--]
[Αἰσονίδης ἐκόμιζε διὰ κληῖδας ἰοῦσαν.], [-uu- uu-u u- --u u--]
[ἔνθα δʼ ἀοιδῇσιν μειλίσσετο, μέλπε δὲ Κῆρας], [-u u--- --uu -u u --]
[θυμοβόρους, Ἀίδαο θοὰς κύνας, αἳ περὶ πᾶσαν], [-uu- uu-u u- uu - uu --]
[ἠέρα δινεύουσαι ἐπὶ ζωοῖσιν ἄγονται.], [-uu ---u u- --u u--]
[τὰς γουναζομένη τρὶς μὲν παρεκέκλετʼ ἀοιδαῖς,], [- --uu- - - uu-u u--]
[τρὶς δὲ λιταῖς· θεμένη δὲ κακὸν νόον, ἐχθοδοποῖσιν], [- u u- uu- u u- uu -uu--]
[ὄμμασι χαλκείοιο Τάλω ἐμέγηρεν ὀπωπάς·], [-uu ---u u- uu-u u--]
[λευγαλέον δʼ ἐπί οἱ πρῖεν χόλον, ἐκ δʼ ἀίδηλα], [-uu- uu - -- uu - uu--]
[δείκηλα προΐαλλεν, ἐπιζάφελον κοτέουσα.], [--- uu-u u-uu- uu--]
[Ζεῦ πάτερ, ἦ μέγα δή μοι ἐνὶ φρεσὶ θάμβος ἄηται,], [- uu - uu - u u- uu -u u--]
[εἰ δὴ μὴ νούσοισι τυπῇσί τε μοῦνον ὄλεθρος], [- - - --u u-u u -u u--]
[ἀντιάει, καὶ δή τις ἀπόπροθεν ἄμμε χαλέπτει.], [-uu- - - u u-uu -u u--]
[ὧς ὅγε χάλκειός περ ἐὼν ὑπόειξε δαμῆναι], [- uu --- u u- uu-u u--]
[Μηδείης βρίμῃ πολυφαρμάκου. ἂν δὲ βαρείας], [--- -- uu-uu - u u--]
[ὀχλίζων λάιγγας, ἐρυκέμεν ὅρμον ἱκέσθαι.], [--- --u u-uu -u u--]
[πετραίῳ στόνυχι χρίμψε σφυρόν· ἐκ δέ οἱ ἰχὼρ], [--- uu- -- uu - u u --]
[τηκομένῳ ἴκελος μολίβῳ ῥέεν· οὐδʼ ἔτι δηρὸν], [-uu- uu- uu- uu - uu --]
[εἱστήκει προβλῆτος ἐπεμβεβαὼς σκοπέλοιο.], [--- --u u-uu- uu--]
[ἀλλʼ ὥς τίς τʼ ἐν ὄρεσσι πελωρίη ὑψόθι πεύκη,], [- - - u u-u u-uu -uu --]
[τήν τε θοοῖς πελέκεσσιν ἔθʼ ἡμιπλῆγα λιπόντες], [- u u- uu-u u ---u u--]
[ὑλοτόμοι δρυμοῖο κατήλυθον· ἡ δʼ ὑπὸ νυκτὶ], [-uu- --u u-uu - uu --]
[ῥιπῇσιν μὲν πρῶτα τινάσσεται, ὕστερον αὖτε], [--- - -u u-uu -uu --]
[πρυμνόθεν ἐξαγεῖσα κατήριπεν· ὧς ὅγε ποσσὶν], [-uu ---u u-uu - uu --]
[ἀκαμάτοις τείως μὲν ἐπισταδὸν ᾐωρεῖτο,], [-uu- -- u u-uu ----]
[ὕστερον αὖτʼ ἀμενηνὸς ἀπείρονι κάππεσε δούπῳ.], [-uu - uu-u u-uu -uu --]
[κεῖνο μὲν οὖν Κρήτῃ ἐνὶ δὴ κνέφας ηὐλίζοντο], [-u u - -- uu - uu ----]
[ἥρωες· μετὰ δʼ οἵγε νέον φαέθουσαν ἐς ἠῶ], [--- uu -u u- uu-u u --]
[ἱρὸν Ἀθηναίης Μινωίδος ἱδρύσαντο,], [-u u--- --uu ----]
[ὕδωρ τʼ εἰσαφύσαντο καὶ εἰσέβαν, ὥς κεν ἐρετμοῖς], [-- -uu-u u -uu - u u--]
[παμπρώτιστα βάλοιεν ὑπὲρ Σαλμωνίδος ἄκρης.], [---u u-u u- --uu --]
[Αὐτίκα δὲ Κρηταῖον ὑπὲρ μέγα λαῖτμα θέοντας], [-uu - --u u- uu -u u--]
[νὺξ ἐφόβει, τήνπερ τε κατουλάδα κικλήσκουσιν·], [- uu- -- u u-uu ----]
[νύκτʼ ὀλοὴν οὐκ ἄστρα διίσχανεν, οὐκ ἀμαρυγαὶ], [- uu- - -u u-uu - uu--]
[μήνης· οὐρανόθεν δὲ μέλαν χάος, ἠέ τις ἄλλη], [-- -uu- u u- uu -u u --]
[ὠρώρει σκοτίη μυχάτων ἀνιοῦσα βερέθρων.], [--- uu- uu- uu-u u--]
[αὐτοὶ δʼ ,εἴτʼ Ἀίδῃ, εἴθʼ ὕδασιν ἐμφορέοντο,], [-- - uu- - -uu -uu--]
[ἠείδειν οὐδʼ ὅσσον· ἐπέτρεψαν δὲ θαλάσσῃ], [--- - -u u--- u u--]
[νόστον, ἀμηχανέοντες, ὅπῃ φέροι. αὐτὰρ Ἰήσων], [-u u-uu-u u- uu -u u--]
[χεῖρας ἀνασχόμενος μεγάλῃ ὀπὶ Φοῖβον ἀύτει,], [-u u-uu- uu- uu -u u--]
[ῥύσασθαι καλέων· κατὰ δʼ ἔρρεεν ἀσχαλόωντι], [--- uu- uu -uu -uu--]
[δάκρυα· πολλὰ δὲ Πυθοῖ ὑπέσχετο, πολλὰ δʼ Ἀμύκλαις,], [-uu -u u -u u-uu -u u--]
[πολλὰ δʼ ἐς Ὀρτυγίην ἀπερείσια δῶρα κομίσσειν.], [-u u -uu- uu-uu -u u--]
[Λητοΐδη, τύνη δὲ κατʼ οὐρανοῦ ἵκεο πέτρας], [-uu- -- u u -uu -uu --]
[ῥίμφα Μελαντίους ἀριήκοος, αἵ τʼ ἐνὶ πόντῳ], [-u u--- uu-uu - uu --]
[ἧνται· δοιάων δὲ μιῆς ἐφύπερθεν ὀρούσας,], [-- --- u u- uu-u u--]
[δεξιτερῇ χρύσειον ἀνέσχεθες ὑψόθι τόξον·], [-uu- --u u-uu -uu --]
[μαρμαρέην δʼ ἀπέλαμψε βιὸς περὶ πάντοθεν αἴγλην.], [-uu- uu-u u- uu -uu --]
[τοῖσι δέ τις Σποράδων βαιὴ ἀπὸ τόφρʼ ἐφαάνθη], [-u u - uu- -- uu - uu--]
[νῆσος ἰδεῖν, ὀλίγης Ἱππουρίδος ἀντία νήσου,], [-u u- uu- --uu -uu --]
[ἔνθʼ εὐνὰς ἐβάλοντο καὶ ἔσχεθον· αὐτίκα δʼ Ἠὼς], [- -- uu-u u -uu -uu --]
[φέγγεν ἀνερχομένη· τοὶ δʼ ἀγλαὸν Ἀπόλλωνι], [-u u-uu- - -uu ----]
[ἄλσει ἐνὶ σκιερῷ τέμενος σκιόεντά τε βωμὸν], [-u u- uu- uu- uu-u u --]
[ποίεον, Αἰγλήτην μὲν ἐυσκόπου εἵνεκεν αἴγλης], [-uu --- u u-uu -uu --]
[Φοῖβον κεκλόμενοι· Ἀνάφην δέ τε λισσάδα νῆσον], [-- -uu- uu- u u -uu --]
[ἴσκον, ὃ δὴ Φοῖβός μιν ἀτυζομένοις ἀνέφηνεν.], [-u u - -- u u-uu- uu--]
[ῥέζον δʼ ὅσσα περ ἄνδρες ἐρημαίῃ ἐνὶ ῥέζειν], [-- -u u -u u--- uu --]
[ἀκτῇ ἐφοπλίσσειαν· ὃ δή σφεας ὁππότε δαλοῖς], [-u u---u u - uu -uu --]
[ὕδωρ αἰθομένοισιν ἐπιλλείβοντας ἴδοντο], [-- -uu-u u---u u--]
[Μηδείης δμωαὶ Φαιηκίδες, οὐκέτʼ ἔπειτα], [--- -- --uu -u u--]
[ἴσχειν ἐν στήθεσσι γέλω σθένον, οἷα θαμειὰς], [-- - --u u- uu -u u--]
[αἰὲν ἐν Ἀλκινόοιο βοοκτασίας ὁρόωσαι.], [-u u -uu-u u-uu- uu--]
[τὰς δʼ αἰσχροῖς ἥρωες ἐπεστοβέεσκον ἔπεσσιν], [- -- --u u-uu-u u--]
[χλεύῃ γηθόσυνοι· γλυκερὴ δʼ ἀνεδαίετο τοῖσιν], [-- -uu- uu- uu-uu --]
[κερτομίη καὶ νεῖκος ἐπεσβόλον. ἐκ δέ νυ κείνης], [-uu- - -u u-uu - u u --]
[μολπῆς ἡρώων νήσῳ ἔνι τοῖα γυναῖκες], [-- --- -- uu -u u--]
[ἀνδράσι δηριόωνται, ὅτʼ Ἀπόλλωνα θυηλαῖς], [-uu -uu-u u ---u u--]
[Αἰγλήτην Ἀνάφης τιμήορον ἱλάσκωνται.], [--- uu- --uu ----]
[ἀλλʼ ὅτε δὴ κἀκεῖθεν ὑπεύδια πείσματʼ ἔλυσαν,], [- uu - --u u-uu -u u--]
[μνήσατʼ ἔπειτʼ Εὔφημος ὀνείρατος ἐννυχίοιο,], [-u u- --u u-uu -uu--]
[ἁζόμενος Μαίης υἷα κλυτόν. εἴσατο γάρ οἱ], [-uu- -- -- uu -uu - -]
[δαιμονίη βῶλαξ ἐπιμάστιος ᾧ ἐν ἀγοστῷ], [-uu- -- uu-uu - u u--]
[ἄρδεσθαι λευκῇσιν ὑπαὶ λιβάδεσσι γάλακτος,], [--- --u u- uu-u u--]
[ἐκ δὲ γυνὴ βώλοιο πέλειν ὀλίγης περ ἐούσης], [- u u- --u u- uu- u u--]
[παρθενικῇ ἰκέλη· μίχθη δέ οἱ ἐν φιλότητι], [-uu- uu- -- u u - uu--]
[ἄσχετον ἱμερθείς· ὀλοφύρετο δʼ ἠύτε κούρην], [-uu --- uu-uu -uu --]
[ζευξάμενος, τήν τʼ αὐτὸς ἑῷ ἀτίταλλε γάλακτι·], [-uu- - -u u- uu-u u--]
[ἡ δέ ἑ μειλιχίοισι παρηγορέεσκʼ ἐπέεσσιν·], [- u u -uu-u u-uu- uu--]
[‘Τρίτωνος γένος εἰμί, τεῶν τροφός, ὦ φίλε, παίδων,], [--- uu -u u- uu - uu --]
[οὐ κούρη· τρίτων γὰρ ἐμοὶ Λιβύη τε τοκῆες.], [- -- -- u u- uu- u u--]
[ἀλλά με Νηρῆος παρακάτθεο παρθενικῇσιν], [-u u --- uu-uu -uu--]
[ἂμ πέλαγος ναίειν Ἀνάφης σχεδόν· εἶμι δʼ ἐς αὐγὰς], [- uu- -- uu- uu -u u --]
[ἠελίου μετόπισθε, τεοῖς νεπόδεσσιν ἑτοίμη.’], [-uu- uu-u u- uu-u u--]
[τῷ δʼ ἄρʼ ἐπὶ μνῆστιν κραδίη βάλεν, ἔκ τʼ ὀνόμηνεν], [- u u- -- uu- uu - uu--]
[Αἰσονίδῃ· ὁ δʼ ἔπειτα θεοπροπίας Ἑκάτοιο], [-uu- u u-u u-uu- uu--]
[θυμῷ πεμπάζων ἀνενείκατο φώνησέν τε·], [-- --- uu-uu --- -]
[‘ὦ πέπον, ἦ μέγα δή δε καὶ ἀγλαὸν ἔμμορε κῦδος.], [- uu - uu - u u -uu -uu --]
[βώλακα γὰρ τεύξουσι θεοὶ πόντονδε βαλόντι], [-uu - --u u- --u u--]
[νῆσον, ἵνʼ ὁπλότεροι παίδων δέθεν ἐννάσσονται], [-u u -uu- -- uu ----]
[παῖδες· ἐπεὶ Τρίτων ξεινήιον ἐγγυάλιξεν], [-u u- -- --uu -uu--]
[τήνδε τοι ἠπείροιο Λιβυστίδος. οὔ νύ τις ἄλλος], [-u u ---u u-uu - u u --]
[ἀθανάτων, ἢ κεῖνος, ὅ μιν πόρεν ἀντιβολήσας.’], [-uu- - -u u - uu -uu--]
[ὧς ἔφατʼ· οὐδʼ ἁλίωσεν ὑπόκρισιν Αἰσονίδαο], [- uu - uu-u u-uu -uu--]
[Εὔφημος· βῶλον δέ, θεοπροπίῃσιν ἰανθείς,], [--- -- u u-uu-u u--]
[ἧκεν ὑποβρυχίην. τῆς δʼ ἔκτοθι νῆσος ἀέρθη], [-u u-uu- - -uu -u u--]
[καλλίστη, παίδων ἱερὴ τροφὸς Εὐφήμοιο,], [--- -- uu- uu ----]
[οἳ πρὶν μέν ποτε δὴ Σιντηίδα Λῆμνον ἔναιον,], [- - - uu - --uu -u u--]
[Λήμνου τʼ ἐξελαθέντες ὑπʼ ἀνδράσι Τυρσηνοῖσιν], [-- -uu-u u -uu ----]
[Σπάρτην εἰσαφίκανον ἐφέστιοι· ἐκ δὲ λιπόντας], [-- -uu-u u-uu - u u--]
[Σπάρτην Αὐτεσίωνος ἐὺς πάις ἤγαγε Θήρας], [-- -uu-- - uu -uu --]
[καλλίστην ἐπὶ νῆσον, ἀμείψατο δʼ οὔνομα Θήρης], [--- uu -u u-uu -uu --]
[ἐξ ἕθεν. ἀλλὰ τὰ μὲν μετόπιν γένετʼ Εὐφήμοιο.], [- uu -u u - uu- uu ----]
[κεῖθεν δʼ ἀπτερέως διὰ μυρίον οἶδμα λιπόντες], [-- -uu- uu -uu -u u--]
[Αἰγίνης ἀκτῇσιν ἐπέσχεθον· αἶψα δὲ τοίγε], [--- --u u-uu -u u --]
[ὑδρείης πέρι δῆριν ἀμεμφέα δηρίσαντο,], [--- uu -u u-uu ----]
[ὅς κεν ἀφυσσάμενος φθαίη μετὰ νῆάδʼ ἱκέσθαι.], [- u u-uu- -- uu -u u--]
[ἄμφθ γὰρ χρειώ τε καὶ ἄσπετος οὖρος ἔπειγεν.], [- - -- - - -uu -u u--]
[ἔνθʼ ἔτι νῦν πλήθοντας ἐπωμαδὸν ἀμφιφορῆας], [- uu - --u u-uu -uu--]
[ἀνθέμενοι κούφοισιν ἄφαρ κατʼ ἀγῶνα πόδεσσιν], [-uu- --u u- u u-u u--]
[κοῦροι Μυρμιδόνων νίκης πέρι δηριόωνται.], [-- -uu- -- uu -uu--]
[Ἵλατʼ ἀριστήων μακάρων γένος· αἵδε δʼ ἀοιδαὶ], [-u u--- uu- uu -u u--]
[εἰς ἔτος ἐξ ἔτεος γλυκερώτεραι εἶεν ἀείδειν], [- uu - uu- uu-uu -u u--]
[ἀνθρώποις. ἤδη γὰρ ἐπὶ κλυτὰ πείραθʼ ἱκάνω], [--- -- u u- uu -u u--]
[ὑμετέρων καμάτων· ἐπεὶ οὔ νύ τις ὔμμιν ἄεθλος], [-uu- uu- uu - u u -u u--]
[αὖτις ἀπʼ Αἰγίνηθεν ἀνερχομένοισιν ἐτύχθη,], [-u u ---u u-uu-u u--]
[οὔτʼ ἀνέμων ἐριῶλαι ἐνέσταθεν· ἀλλὰ ἕκηλοι], [- uu- uu-u u-uu -u u--]
[γαῖαν Κεκροπίην παρά τʼ Αὐλίδα μετρήσαντες], [-- -uu- uu -uu ----]
[Εὐβοίης ἔντοσθεν Ὀπούντιά τʼ ἄστεα Λοκρῶν], [--- --u u-uu -uu --]
[ἀσπασίως ἀκτὰς Παγασηίδας εἰσαπέβητε.], [-uu- -- uu-uu -uu--]

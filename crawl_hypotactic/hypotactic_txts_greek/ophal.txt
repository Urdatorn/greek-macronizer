[ἔθνεά τοι πόντοιο πολυσπερέας τε φάλαγγας], [-uu - --u u-uu- u u--]
[παντοίων νεπόδων, πλωτὸν γένος Ἀμφιτρίτης,], [--- uu- -- uu -u--]
[ἐξερέω, γαίης ὕπατον κράτος, Ἀντωνῖνε·], [-uu- -- uu- uu ----]
[ὅσσα τε κυματόεσσαν ἔχει χύσιν, ᾗχί θ᾽ἕκαστα], [-u u -uu-u u- uu -u u--]
[ἐννέμεται, διερούς τε γάμους διεράς τε γενέθλας], [-uu- uu- u u- uu- u u--]
[καὶ βίον ἰχθυόεντα καὶ ἔχθεα καὶ φιλότητας], [- uu -uu-u u -uu - uu--]
[καὶ βουλάς, ἁλίης τε πολύτροπα δήνεα τέχνης], [- -- uu- u u-uu -uu --]
[κερδαλέης, ὅσα φῶτες ἐπ᾽ ἰχθύσι μητίσαντο], [-uu- uu -u u -uu ----]
[ἀφράστοις· ἀΐδηλον ἐπιπλώουσι θάλασσαν], [--- uu-u u---u u--]
[τολμηρῇ κραδίῃ, κατὰ δ᾽ἔδρακον οὐκ ἐπίοπτα], [--- uu- uu -uu - uu--]
[βένθεα καὶ τέχνῃσιν ἁλὸς διὰ μέτρα δάσαντο], [-uu - --u u- uu -u u--]
[δαιμόνιοι. χλούνην μὲν ὀρίτροφον ἠδὲ καὶ ἄρκτον], [-uu- -- u u-uu -u u --]
[θηρητὴρ ὁράᾳ τε καὶ ἀντιόωντα δοκεύει], [--- uu- u u -uu-u u--]
[ἀμφαδίην, ἕκαθέν τε βαλεῖν σχεδόθεν τε δαμάσσαι·], [-uu- uu- u u- uu- u u--]
[ἄμφω δ᾽ἀσφαλέως γαίης ἔπι θήρ τε καὶ ἀνὴρ], [-- -uu- -- uu - u u --]
[μάρνανται, σκύλακες δὲ συνέμποροι ἡγεμονῆες], [--- uu- u u-uu -uu--]
[κνώδαλα σημαίνουσι καὶ ἰθύνουσιν ἄνακτας], [-uu ---u u ---u u--]
[εὐνὴν εἰς αὐτὴν καὶ ἀρηγόνες ἐγγὺς ἕπονται.], [-- - -- u u-uu -u u--]
[οὐδ᾽ ἄρα τοῖς οὐ χεῖμα τόσον δέος, οὐ μὲν ὀπώρη], [- uu - - -u u- uu - u u--]
[φλέγμα φέρει· πολλαὶ γὰρ ἐπακτήρων ἀλεωραὶ], [-u u- -- u u--- uu--]
[λόχμαι τε σκιεραὶ καὶ δειράδες ἄντρα τε πέτρης], [-- - uu- - -uu -u u --]
[αὐτορόφου· πολλοὶ δὲ τιταινόμενοι κατ᾽ ὄρεσφιν], [-uu- -- u u-uu- u u--]
[ἀργύρεοι ποταμοί, δίψης ἄκος ἠδὲ λοετρῶν], [-uu- uu- -- uu -u u--]
[ἀέναοι ταμίαι· παρὰ δὲ χλοάουσι ῥέεθροις], [-uu- uu- uu - uu-u u--]
[ποῖαί τε χθαμαλαί, μαλακὴ κλίσις ὕπνον ἑλέσθαι], [-- - uu- uu- uu -u u--]
[εὔδιον ἐκ καμάτοιο, καὶ ὥρια δόρπα πάσασθαι], [-uu - uu-u u -uu -u u--]
[ὕλης ἀγρονόμοιο, τά τ᾽οὔρεσι πολλὰ φύονται.], [-- -uu-u u -uu -u u--]
[τερπωλὴ δ᾽ἕπεται θήρῃ πλέον ἠέ περ ἱδρώς.], [--- uu- -- uu -u u --]
[ὅσσοι δ᾽οἰωνοῖσιν ἐφοπλίζονται ὄλεθρον,], [-- ---u u---u u--]
[ῥηϊδίη καὶ τοῖσι πέλει καὶ ὑπόψιος ἄγρη·], [-uu- - -u u- u u-uu --]
[τοὺς μὲν γὰρ κνώσσοντας ἐληΐσσαντο καλιῆς], [- - - --u u---u u--]
[κρύβδην· τοὺς δὲ δόναξιν ὑπέσπασαν ἰξοφόροισιν·], [-- - u u-u u-uu -uu--]
[οἱ δὲ τανυπλέκτοισιν ἐν ἕρκεσιν ἤριπον αὐτοὶ], [- u u---u u -uu -uu --]
[εὐνῆς χρηΐζοντες, ἀτερπέα δ᾽αὖλιν ἔκυρσαν.], [-- ---u u-uu -u u--]
[τλησιπόνοις δ᾽ἁλιεῦσιν ἀτέκμαρτοι μὲν ἄεθλοι,], [-uu- uu-u u--- u u--]
[ἐλπὶς δ᾽οὐ σταθερὴ σαίνει φρένας ἠΰτ᾽ ὄνειρος·], [-- - uu- -- uu -u u--]
[οὐ γὰρ ἀκινήτου γαίης ὕπερ ἀθλεύουσιν,], [- u u--- -- uu ----]
[ἀλλ᾽ αἰεὶ κρυερῷ τε καὶ ἄσχετα μαργαίνοντι], [- -- uu- u u -uu ----]
[ὕδατι συμφορέονται, ὃ καὶ γαίηθεν ἰδέσθαι], [-uu -uu-u u - --u u--]
[δεῖμα φέρει καὶ μοῦνον ἐν ὄμμασι πειρήσασθαι·], [-u u- - -u u -uu ----]
[δούρασι δ᾽ἐν βαιοῖσιν ἀελλάων θεράποντες], [-uu - --u u--- uu--]
[πλαζόμενοι, καὶ θυμὸν ἐν οἴδμασιν αἰὲν ἔχοντες,], [-uu- - -u u -uu -u u--]
[αἰεὶ μὲν νεφέλην ἰοειδέα παπταίνουσιν,], [-- - uu- uu-uu ----]
[αἰεὶ δὲ τρομέουσι μελαινόμενον πόρον ἅλμης·], [-- - uu-u u-uu- uu --]
[οὐδέ τι φοιταλέων ἀνέμων σκέπας, οὐδέ τιν᾽ ὄμβρων], [-u u -uu- uu- uu -u u --]
[ἀλκήν, οὐ πυρὸς ἄλκαρ ὀπωρινοῖο φέρονται.], [-- - uu -u u---u u--]
[πρὸς δ᾽ἔτι καὶ βλοσυρῆς δυσδερκέα δείματα λίμνης], [- uu - uu- --uu -uu --]
[κήτεα πεφρίκασι, τά τε σφίσιν ἀντιόωσιν,], [-uu -uu- - - uu -uu--]
[εὖτ᾽ ἂν ὑποβρυχίης ἄδυτον περόωσι θαλάσσης·], [- u u-uu- uu- uu-u u--]
[οὐ μέν τις σκυλάκων ἁλίην ὁδὸν ἡγεμονεύει], [- - - uu- uu- uu -uu--]
[ἰχθυβόλοις· ἴχνη γὰρ ἀείδελα νηχομένοισιν·], [-uu- -- u u-uu -uu--]
[οὐδ᾽ οἵ γ᾽εἰσορόωσιν ὅπῃ σχεδὸν ἵξεται ἄγρης], [- - -uu-u u- uu -uu --]
[ἀντιάσας, οὐ γάρ τι μίην ὁδὸν ἔρχεται, ἰχθύς·], [-uu- - - u u- uu -uu --]
[θριξὶ δ᾽ἐν ἠπεδανοῖσι παλιγνάμπτοιό τε χαλκοῦ], [-u u -uu-u u---u u --]
[χείλεσι καὶ δονάκεσσι λίνοισί τε κάρτος ἔχουσιν.], [-uu - uu-u u-u u -u u--]
[οὐ μὴν τερπωλῆς ἀπολείπεαι, αἴ κ᾽ἐθέλῃσθα], [- - --- uu-uu - uu--]
[τέρπεσθαι, γλυκερὴ δὲ πέλει βασιλήϊος ἄγρη.], [--- uu- u u- uu-uu --]
[νῆα μὲν εὐγόμφωτον, ἐΰζυγον, ἔξοχα κούφην,], [-u u ---u u-uu -uu --]
[αἰζηοὶ κώπῃσιν ἐπειγομένῃς ἐλόωσι,], [--- --u u-uu- uu--]
[νῶτον ἁλὸς θείνοντες· ὁ δ᾽ἐν πρύμνῃσιν ἄριστος], [-u u- --u u - --u u--]
[ἰθυντὴρ ἀλίαστον ἄγει καὶ ἀμεμφέα νῆα], [--- uu-u u- u u-uu --]
[χῶρον ἐς εὐρύαλόν τε καὶ εὔδια πορφύροντα·], [-u u -uu- u u -uu ----]
[ἔνθα δὲ δαιτυμόνων νεπόδων ἀπερείσια φῦλα], [-u u -uu- uu- uu-uu --]
[φέρβεται, οὓς θεράποντες ἀεὶ κομέουσιν, ἐδωδῇ], [-uu - uu-u u- uu-u u--]
[πολλῇ πιαίνοντες, ἑτοιμότατον χορὸν ἄγρης], [-- ---u u-uu- uu --]
[σοί τε, μάκαρ, καὶ παιδὶ μεγαυχέϊ, πώεα θήρης.], [- u u- - -u u-uu -uu --]
[αὐτίκα γὰρ χειρὸς μὲν ἐΰπλοκον εἰς ἅλα πέμπεις], [-uu - -- u u-uu - uu --]
[ὁρμιήν, ὁ δὲ ῥίμφα γένυν κατεδέξατο χαλκοῦ], [--- u u -u u- uu-uu --]
[ἰχθὺς ἀντιάσας, τάχα δ᾽ἕλκεται ἐκ βασιλῆος], [-- -uu- uu -uu - uu--]
[οὐκ ἀέκων, σέο δ᾽ἦτορ ἰαίνεται, ὄρχαμε γαίης·], [- uu- uu -u u-uu -uu --]
[πολλὴ γὰρ βλεφάροισι καὶ ἐν φρεσὶ τέρψις ἰδέσθαι], [-- - uu-u u - uu -u u--]
[παλλόμενον καὶ ἑλισσόμενον πεπεδημένον ἰχθύν.], [-uu- u u-uu- uu-uu --]
[ἀλλά μοι ἱλήκοις μὲν ἁλὸς πόρῳ ἐμβασιλεύων], [-u u --- u u- uu -uu--]
[εὐρυμέδων Κρονίδης γαιηόχος, ἠδὲ Θάλασσα], [-uu- uu- --uu -u u--]
[αὐτή, καὶ ναετῆρες ἐριγδούποιο θαλάσσης], [-- - uu-u u---u u--]
[δαίμονες, ὑμετέρας τ᾽ἀγέλας καὶ ἁλίτροφα φῦλα], [-uu -uu- uu- u u-uu --]
[εἰπέμεν αἰνήσαιτε· σὺ δ᾽ἰθύνειας ἕκαστα,], [-uu ---u u ---u u--]
[πότνα Θεά, καὶ πατρὶ καὶ υἱέϊ παμβασιλῆος], [-u u- - -u u -uu -uu--]
[θυμήρη τάδε δῶρα τεῆς πόρσυνον ἀοιδῆς.], [--- uu -u u- --u u--]
[μυρία μὲν δὴ φῦλα καὶ ἄκριτα βένθεσι πόντου], [-uu - - -u u -uu -uu --]
[ἐμφέρεται πλώοντα· τὰ δ᾽οὔ κέ τις ἐξονομήναι], [-uu- --u u - u u -uu--]
[ἀτρεκέως· οὐ γάρ τις ἐφίκετο τέρμα θαλάσσης·], [-uu- - - u u-uu -u u--]
[ἀλλὰ τριηκοσίων ὀργυιῶν ἄχρι μάλιστα], [-u u-uu- --- -u u--]
[ἀνέρες ἴσασίν τε καὶ ἔδρακον Ἀμφιτρίτην.], [-uu --- u u -uu -u--]
[πολλὰ δ᾽(ἀπειρεσίη γὰρ ἀμετροβαθής τε θάλασσα,)], [-u u-uu- u u-uu- u u--]
[κέκρυπται, τά κεν οὔ τις ἀείδελα μυθήσαιτο], [--- u u - u u-uu ----]
[θνητὸς ἐών· ὀλίγος δὲ νόος μερόπεσσι καὶ ἀλκή.], [-u u- uu- u u- uu-u u --]
[οὐ μὲν γὰρ γαίης πολυμήτορος ἔλπομαι ἅλμην], [- - - -- uu-uu -uu --]
[παυροτέρας ἀγέλας οὔτ᾽ ἔθνεα μείονα φέρβειν.], [-uu- uu- - -uu -uu --]
[ἀλλ᾽ εἴτ᾽ ἀμφήριστος ἐν ἀμφοτέρῃσι γενέθλη], [- - ---u u -uu-u u--]
[εἴθ᾽ ἑτέρη προβέβηκε, θεοὶ σάφα τεκμαίρονται,], [- uu- uu-u u- uu ----]
[ἡμεῖς δ᾽ἀνδρομέοισι νοήμασι μέτρα φέροιμεν.], [-- -uu-u u-uu -u u--]
[ἰχθύσι μὲν γενεή τε καὶ ἤθεα καὶ πόρος ἅλμης], [-uu - uu- u u -uu - uu --]
[κέκριται, οὐδέ τι πᾶσι νομαὶ νεπόδεσσιν ὁμοῖαι·], [-uu -u u -u u- uu-u u--]
[οἱ μὲν γὰρ χθαμαλοῖσι παρ᾽ αἰγιαλοῖσι νέμονται,], [- - - uu-u u -uu-u u--]
[ψάμμον ἐρεπτόμενοι καὶ ὅσ᾽ ἐν ψαμάθοισι φύονται,], [-u u-uu- u u - uu-u u--]
[ἵπποι κόκκυγές τε θοοὶ ξανθοί τ᾽ἐρυθῖνοι], [-- --- u u- -- uu--]
[καὶ κίθαροι καὶ τρίγλα καὶ ἀδρανέες μελάνουροι], [- uu- - -u u -uu- uu--]
[τραχούρων τ᾽ἀγέλαι βούγλωσσά τε καὶ πλατύουροι], [--- uu- --u u - uu--]
[ταινίαι ἀβληχραὶ καὶ μορμύρος, αἰόλος ἰχθύς,], [-uu --- - -uu -uu --]
[σκόμβροι κυπρῖνοί τε καὶ οἳ φίλοι αἰγιαλοῖσιν.], [-- --- u u - uu -uu--]
[ἄλλοι δ᾽αὖ πηλοῖσι καὶ ἐν τενάγεσσι θαλάσσης], [-- - --u u - uu-u u--]
[φέρβονται, βατίδες τε βοῶν θ᾽ὑπέροπλα γένεθλα], [--- uu- u u- uu-u u--]
[τρυγών τ᾽ἀργαλέη καὶ ἐτήτυμον οὔνομα νάρκη,], [-- -uu- u u-uu -uu --]
[ψῆτται καλλαρίαι καὶ τριγλίδες ἔργα τ᾽ὀνίσκων], [-- -uu- - -uu -u u--]
[σαῦροί τε σκέπανοί τε καὶ ὅσσ᾽ ἐνιτέτροφε πηλοῖς.], [-- - uu- u u - uu-uu --]
[θῖνα δ᾽ἀνὰ πρασόεσσαν ὑπὸ χλοεραῖς βοτάνῃσι], [-u u- uu-u u- uu- uu--]
[βόσκονται μαινῖδες ἰδὲ τράγοι ἠδ᾽ ἀθερῖναι], [--- --u u- uu - uu--]
[καὶ σμαρίδες καὶ βλέννος ἰδὲ σπάροι ἀμφότεροί τε], [- uu- - -u u- uu -uu- -]
[βῶκες ὅσοις τ᾽ἄλλοισι φίλον πράσον ἀμφινέμεσθαι.], [-u u- --u u- uu -uu--]
[Κεστρέες αὖ κέφαλοί τε, δικαιότατον γένος ἅλμης,], [-uu - uu- u u-uu- uu --]
[λάβρακές τ᾽ἀμίαι τε θρασύφρονες ἠδὲ χρέμητες], [--- uu- u u-uu -u u--]
[πηλαμύδες γόγγροι τε καὶ ὃν καλέουσιν ὄλισθον], [-uu- -- u u - uu-u u--]
[γείτονα ναιετάουσιν ἀεὶ ποταμοῖσι θάλασσαν], [-uu -uu-u u- uu-u u--]
[ἢ λίμναις, ὅθι λαρὸν ὕδωρ μεταπαύεται ἅλμης,], [- -- uu -u u- uu-uu --]
[πολλή τε πρόχυσις συμβάλλεται ἰλυόεσσα,], [-- - uu- --uu -uu--]
[ἑλκομένη δίνῃσιν ἀπὸ χθονός· ἔνθα νέμονται], [-uu- --u u- uu -u u--]
[φορβὴν ἱμερτὴν γλυκερῇ θ᾽ἁλὶ πιαίνονται.], [-- --- uu- uu ----]
[λάβραξ δ᾽οὐδ᾽ αὐτῶν ποταμῶν ἀπολείπεται ἔξω,], [-- - -- uu- uu-uu --]
[ἐκ δ᾽ἁλὸς ἐς προχοὰς ἀνανήχεται· ἐγχέλυες δὲ], [- uu - uu- uu-uu -uu- -]
[ἐκ ποταμῶν πλαταμῶσιν ἐνιχρίμπτουσι θαλάσσης.], [- uu- uu-u u---u u--]
[πέτραι δ᾽ἀμφίαλοι πολυειδέες· αἱ μὲν ἔασι], [-- -uu- uu-uu - u u--]
[φύκεσι μυδαλέαι, περὶ δὲ μνία πολλὰ πέφυκε·], [-uu -uu- uu - uu -u u--]
[τὰς ἦτοι πέρκαι καὶ ἰουλίδες ἀμφί τε χάννοι], [- -- -- u u-uu -u u --]
[φέρβονται σάλπαι τε μετὰ σφίσιν αἰολόνωτοι], [--- -- u u- uu -uu--]
[καὶ κίχλαι ῥαδιναὶ καὶ φυκίδες οὕς θ᾽ ἁλιῆες], [- -- uu- - -uu - uu--]
[ἀνδρὸς ἐπωνυμίην θηλύφρονος ηὐδάξαντο.], [-u u-uu- --uu ----]
[ἄλλαι δὲ χθαμαλαὶ ψαμαθώδεος ἄγχι θαλάσσης], [-- - uu- uu-uu -u u--]
[λεπράδες, ἅς κίρρις τε σύαινά τε καὶ βασιλίσκοι], [-uu - -- u u-u u - uu--]
[ἐν δὲ μύλοι τρίγλης τε ῥοδόχροα φῦλα νέμονται.], [- u u- -- u u-uu -u u--]
[ἄλλαι δ᾽αὖ ποιῇσιν ἐπίχλοοι ὑγρὰ μέτωπα], [-- - --u u-uu -u u--]
[πέτραι σαργὸν ἔχουσιν ἐφέστιον ἠδὲ σκίαιναν], [-- -u u-u u-uu -u u--]
[χαλκέα καὶ κορακῖνον ἐπώνυμον αἴθοπι χροιῇ,], [-uu - uu-u u-uu -uu --]
[καὶ σκάρον, ὃς δὴ μοῦνος ἐν ἰχθύσι πᾶσιν ἀναύδοις], [- uu - - -u u -uu -u u--]
[φθέγγεται ἰκμαλέην λαλαγὴν καὶ μοῦνος ἐδητὺν], [-uu -uu- uu- - -u u--]
[ἄψορρον προΐησιν ἀνὰ στόμα, δεύτερον αὖτις], [--- uu-u u- uu -uu --]
[δαινύμενος, μήλοισιν ἀναπτύσσων ἴσα φορβήν.], [-uu- --u u--- uu --]
[Ὅσσαι δ᾽αὖ χήμῃσι περίπλεοι ἢ λεπάδεσσιν,], [-- - --u u-uu - uu--]
[ἐν δέ σφιν θαλάμαι τε καὶ αὔλια δύμεναι ἰχθῦς,], [- - - uu- u u -uu -uu --]
[τῇσι δὲ καὶ φάγροι καὶ ἀναιδέες ἀγριόφαγροι], [-u u - -- u u-uu -uu--]
[κέρκουροί τε μένουσι καὶ ὀψοφάγοι καὶ ἀνιγραὶ], [--- u u-u u -uu- u u--]
[μύραιναι σαῦροί τε καὶ ὀψιμόρων γένος ὀρφῶν,], [--- -- u u -uu- uu --]
[οἳ πάντων περίαλλα κατὰ χθόνα δηθύνουσι], [- -- uu-u u- uu ----]
[ζωοὶ καὶ τμηθέντες ἔτι σπαίρουσι σιδήρῳ.], [-- - --u u- --u u--]
[ἄλλοι δ᾽ἐν βένθεσσιν ὑπόβρυχα μιμνάζουσι], [-- - --u u-uu ----]
[φωλειοῖς, πρόβατόν τε καὶ ἥπατοι ἠδὲ πρέποντες,], [--- uu- u u -uu -u u--]
[ἴφθιμοι μεγάλοι τε φυήν, νωθροὶ δὲ κέλευθα], [--- uu- u u- -- u u--]
[εἱλεῦνται· τὸ καὶ οὔποθ᾽ ἑὴν λείπουσι χαράδρην,], [--- u u -u u- --u u--]
[ἀλλ᾽ αὐτοῦ λοχόωσι παραὶ μυχόν, ὅς κε πελάσσῃ,], [- -- uu-u u- uu - u u--]
[χειροτέροις ἀΐδηλον ἐπ᾽ ἰχθύσι πότμον ἄγοντες·], [-uu- uu-u u -uu -u u--]
[ἐν καὶ ὄνος κείνοις ἐναρίθμιος, ὅς περὶ πάντων], [- u u- -- uu-uu - uu --]
[πτήσσει ὀπωρινοῖο κυνὸς δριμεῖαν ὁμοκλήν,], [-u u---u u- --u u--]
[μίμνει δ᾽ἐγκαταδὺς σκότιον μυχόν, οὐδὲ πάροιθεν], [-- -uu- uu- uu -u u--]
[ἔρχεται, ὅσσον ἄησιν ἐπὶ χρόνον ἄγριος ἀστήρ.], [-uu -u u-u u- uu -uu --]
[ἔστι δέ τις πέτρῃσιν ἁλικλύστοισι μεμηλώς,], [-u u - --u u---u u--]
[ξανθὸς ἰδεῖν, κεστρεῦσι φυὴν ἐναλίγκιος ἰχθύς,], [-u u- --u u- uu-uu --]
[τὸν μερόπων ἕτεροι μὲν ἐπικλείουσιν ἄδωνιν,], [- uu- uu- u u---u u--]
[ἄλλοι δ᾽ἐξώκοιτον ἐφήμισαν, οὕνεκα κοίτας], [-- ---u u-uu -uu --]
[ἐκτὸς ἁλὸς τίθεται, μοῦνος δ᾽ἐπὶ χέρσον ἀμείβει,], [-u u- uu- -- uu -u u--]
[ὅσσοι γε βράγχη, στόματος πτύχας, ἀμφὶς ἔχουσιν.], [-- - -- uu- uu -u u--]
[εὖτε γὰρ εὐνήσῃ χαροπῆς ἁλὸς ἔργα γαλήνη,], [-u u --- uu- uu -u u--]
[αὐτὰρ ὅ γ᾽ἐσσυμένοισι συνορμηθεὶς ῥοθίοισι,], [-u u -uu-u u--- uu--]
[πέτραις ἀμφιταθεὶς ἀμπαύεται εὔδιον ὕπνον.], [-- -uu- --uu -uu --]
[ὀρνίθων δ᾽ἁλίων τρομέει γένος, οἵ οἱ ἔασι], [--- uu- uu- uu - u u--]
[δυσμενέες· τῶν ἤν τιν᾽ ἐσαθρήσῃ πελάσαντα,], [-uu- - - u u--- uu--]
[πάλλεται ὀρχηστῆρι πανείκελος, ὄφρα ἑ πόντου], [-uu ---u u-uu -u u --]
[προπροκυλινδόμενον σπιλάδων ἄπο χεῦμα σαώσῃ.], [-uu-uu- uu- uu -u u--]
[οἱ δὲ καὶ ἐν πέτρῃσι καὶ ἐν ψαμάθοισι νέμονται,], [- u u - --u u - uu-u u--]
[ἀγλαΐῃ χρύσοφρυς ἐπώνυμος ἠδὲ δράκοντες], [-uu- uu- --uu -u u--]
[σῖμοί τε γλαῦκοί τε καὶ ἀλκησταὶ συνόδοντες,], [-- - -- u u --- uu--]
[σκορπίος ἀϊκτήρ, δίδυμον γένος, ἀμφότεραί τε], [-uu --- uu- uu -uu- -]
[σφύραιναι δολιχαὶ ῥαφίδες θ᾽ἅμα τῇσιν ἀραιαί·], [--- uu- uu- uu -u u--]
[ἐν δὲ χάραξ κοῦφοί τε κυβιστητῆρες ἔασι], [- u u- -- u u---u u--]
[κωβιοί· ἐν δὲ μυῶν χαλεπὸν γένος, οἳ περὶ πάντων], [-uu - u u- uu- uu - uu --]
[θαρσαλέοι νεπόδων καί τ᾽ἀνδράσιν ἀντιφέρονται,], [-uu- uu- - -uu -uu--]
[οὔτι τόσοι περ ἐόντες· ἐπὶ στερεῇ δὲ μάλιστα], [-u u- u u-u u- uu- u u--]
[ῥινῷ καὶ πυκινοῖσι πεποιθότες ἔνδον ὀδοῦσι,], [-- - uu-u u-uu -u u--]
[ἰχθύσι καὶ μερόπεσσιν ἀρειοτέροισι μάχονται.], [-uu - uu-u u-uu-u u--]
[οἱ δ᾽ἐν ἁμετρήτοισιν ἄλην πελάγεσσιν ἔχουσι,], [- u u---u u- uu-u u--]
[τηλοῦ ἀπὸ τραφερῆς οὐδ᾽ ᾐόσιν εἰσὶν ἑταῖροι,], [-u u- uu- - -uu -u u--]
[θύννοι μὲν θύνοντες, ἐν ἰχθύσιν ἔξοχοι ὁρμήν,], [-- - --u u -uu -uu --]
[κραιπνότατοι, ξιφίαι τε φερώνυμοι ἠδ᾽ ὑπέροπλος], [-uu- uu- u u-uu - uu--]
[ὀρκύνων γενεὴ καὶ πρημάδες ἠδὲ κυβεῖαι,], [--- uu- - -uu -u u--]
[καὶ κολίαι σκυτάλαι τε καὶ ἱππούροιο γένεθλα.], [- uu- uu- u u ---u u--]
[ἐν τοῖς καὶ κάλλιχθυς ἐπώνυμος, ἱερὸς ἰχθύς·], [- - - --u u-uu -uu --]
[ἐν κείνοις νέμεται καὶ πομπίλος, ὃν πέρι ναῦται], [- -- uu- - -uu - uu --]
[ἅζονται, πομπῇ δ᾽ἐπεφήμισαν οὔνομα νηῶν·], [--- -- uu-uu -uu --]
[ἔξοχα γὰρ νήεσσι γεγηθότες ὑγρὰ θεούσαις], [-uu - --u u-uu -u u--]
[ἕσπονται πομπῆες ὁμόστολοι, ἄλλοθεν ἄλλος], [--- --u u-uu -uu --]
[ἀμφιπερισκαίροντες ἐΰξυγον ἅρμα θαλάσσης], [-uu---u u-uu -u u--]
[τοίχους τ᾽ἀμφοτέρους περί τε πρυμναῖα χαλινὰ], [-- -uu- uu - --u u--]
[οἰήκων, ἄλλοι δὲ περὶ πρώρην ἀγέρονται·], [--- -- u u- -- uu--]
[οὐδέ κεν αὐτόμολον κείνων πλόον, ἀλλ᾽ ὑπὸ δεσμῷ], [-u u -uu- -- uu - uu --]
[φαίης εὐγόμφοισιν ἐνισχομένους πινάκεσσιν], [-- ---u u-uu- uu--]
[ἑλκομένους ἀέκοντας ἀναγκαίῃσιν ἄγεσθαι.], [-uu- uu-u u---u u--]
[τόσσον ἔρως γλαφυρῇσιν ἐφ᾽ ὁλκάσιν ἑσμὸν ἀγείρει.], [-u u- uu-u u -uu -u u--]
[οἷον δὴ βασιλῆα φερέπτολιν ἠέ τιν᾽ ἄνδρα], [-- - uu-u u-uu -u u --]
[ἀθλοφόρον, θαλλοῖσι νεοστέπτοισι κομῶντα,], [-uu- --u u---u u--]
[παῖδές τ᾽ἠΐθεοί τε καὶ ἀνέρες ἀμφιέποντες], [-- -uu- u u -uu -uu--]
[ὃν δόμον εἰσανάγουσι καὶ ἀθρόοι αἰὲν ἕπονται,], [- uu -uu-u u -uu -u u--]
[εἰσόκεν εὐερκῆ μεγάρων ὑπὲρ οὐδὸν ἀμείψῃ·], [-uu --- uu- uu -u u--]
[ὣς οἵ γ᾽ὠκυπόροισιν ἀεὶ νήεσσιν ἕπονται,], [- - -uu-u u- --u u--]
[ὄφρ᾽ οὔτις γαίης ἐλάει φόβος· ἀλλ᾽ ὅτε χέρσον], [- -- -- uu- uu - uu --]
[φράσσωνται, τραφερὴν δὲ μέγ᾽ ἐχθαίρουσιν ἄρουραν,], [--- uu- u u ---u u--]
[αὖτις ἀφορμηθέντες ἀολλέες ἠΰτε νύσσης], [-u u---u u-uu -uu --]
[πάντες ἀποθρώσκουσι καὶ οὐκέτι νηυσὶν ἕπονται.], [-u u---u u -uu -u u--]
[σῆμα τόδε πλωτῆρσιν ἐτήτυμον ἐγγύθι γαίης], [-u u- --u u-uu -uu --]
[ἔμμεναι, εὖτε λιπόντας ὁμοπλωτῆρας ἴδωνται.], [-uu -u u-u u---u u--]
[πομπίλε, ναυτιλίῃσι τετιμένε, σοὶ δέ τις ἀνὴρ], [-uu -uu-u u-uu - u u --]
[εὐκραεῖς ἀνέμων τεκμαίρεται ἐλθέμεν αὔρας·], [--- uu- --uu -uu --]
[εὔδια γὰρ στέλλῃ τε καὶ εὔδια σήματα φαίνεις.], [-uu - -- u u -uu -uu --]
[καὶ μὲν δὴ πελάγεσσιν ὁμῶς ἐχενηῒς ἑταίρη·], [- - - uu-u u- uu-u u--]
[ἡ δ᾽ἦτοι ταναὴ μὲν ἰδεῖν, μῆκος δ᾽ἰσόπηχυς,], [- -- uu- u u- -- uu--]
[χροιὴ δ᾽αἰθαλόεσσα, φυὴ δέ οἱ ἐγχελύεσσιν], [-- -uu-u u- u u -uu--]
[εἴδεται, ὀξὺ δέ οἱ κεφαλῆς στόμα νέρθε νένευκε], [-uu -u u - uu- uu -u u--]
[καμπύλον, ἀγκίστρου περιηγέος εἴκελον αἰχμῇ.], [-uu --- uu-uu -uu --]
[θαῦμα δ᾽ὀλισθηρῆς ἐχενηΐδος ἐφράσσαντο], [-u u--- uu-uu ----]
[ναυτίλοι· οὐ μὲν δή τις ἐνὶ φρεσὶ πιστώσαιτο], [-uu - - - u u- uu ----]
[εἰσαΐων· αἰεὶ γὰρ ἀπειρήτων νόος ἀνδρῶν], [-uu- -- u u--- uu --]
[δύσμαχος, οὐδ᾽ ἐθέλουσι καὶ ἀτρεκέεσσι πιθέσθαι·], [-uu - uu-u u -uu-u u--]
[νῆα τιταινομένην ἀνέμου ζαχρηέος ὁρμῇ,], [-u u-uu- uu- --uu --]
[λαίφεσι πεπταμένοισιν ἁλὸς διὰ μέτρα θέουσαν,], [-uu -uu-u u- uu -u u--]
[ἰχθὺς ἀμφιχανὼν ὀλίγον στόμα νέρθεν ἐρύκει,], [-- -uu- uu- uu -u u--]
[πᾶσαν ὑποτρόπιος βεβιημένος· οὐδ᾽ ἔτι τέμνει], [-u u-uu- uu-uu - uu --]
[κῦμα καὶ ἱεμένη, κατὰ δ᾽ἔμπεδον ἐστήρικται,], [-u u -uu- uu -uu ----]
[ἠΰτ᾽ ἐν ἀκλύστοισιν ἐεργομένη λιμένεσσι.], [-u u ---u u-uu- uu--]
[καὶ τῆς μὲν λίνα πάντα περὶ προτόνοισι μέμυκε,], [- - - uu -u u- uu-u u--]
[ῥοχθεῦσιν δὲ κάλωες, ἐπημύει δὲ κεραίη,], [--- u u-u u--- u u--]
[ῥιπῇ ἐπειγομένη, πρύμνῃ δ᾽ἔπι πάντα χαλινὰ], [-u u-uu- -- uu -u u--]
[ἰθυντὴρ ἀνίησιν, ἐπισπέρχων ὁδὸν ἅλμης·], [--- uu-u u--- uu --]
[ἡ δ᾽οὔτ᾽ οἰήκων ἐμπάζεται οὔτ᾽ ἀνέμοισι], [- - --- --uu - uu--]
[πείθεται, οὐ ῥοθίοισιν ἐλαύνεται, ἀλλὰ παγεῖσα], [-uu - uu-u u-uu -u u--]
[μίμνει τ᾽οὐκ ἐθέλουσα καὶ ἐσσυμένη πεπέδηται,], [-- - uu-u u -uu- uu--]
[ἰχθύος οὐτιδανοῖο κατὰ στόμα ῥιζωθεῖσα·], [-uu -uu-u u- uu ----]
[ναῦται δὲ τρομέουσιν, ἀείδελα δεσμὰ θαλάσσης], [-- - uu-u u-uu -u u--]
[δερκόμενοι καὶ θάμβος ἴσον λεύσσοντες ὀνείρῳ.], [-uu- - -u u- --u u--]
[ὡς δ᾽ὅτ᾽ ἐνὶ ξυλόχοισιν ἀνὴρ λαιψηρὰ θέουσαν], [- u u- uu-u u- --u u--]
[θηρητὴρ ἔλαφον δεδοκημένος ἄκρον ὀϊστῷ], [--- uu- uu-uu -u u--]
[κῶλον ὑπὸ πτερόεντι βαλὼν ἐπέδησεν ἐρωῆς·], [-u u- uu-u u- uu-u u--]
[ἡ δὲ καὶ ἐσσυμένη περ ἀναγκαίῃς ὀδύνῃσιν], [- u u -uu- u u--- uu--]
[ἀμφιπαγεῖσ᾽ ἀέκουσα μένει θρασὺν ἀγρευτῆρα·], [-uu- uu-u u- uu ----]
[τοίην νηΐ πέδην περιβάλλεται αἰόλος ἰχθὺς], [-- -u u- uu-uu -uu --]
[ἀντιάσας· τοίων δὲ φερωνυμίην λάχεν ἔργων.], [-uu- -- u u-uu- uu --]
[Χαλκίδες αὖ θρίσσαι τε καὶ ἀβραμίδες φορέονται], [-uu - -- u u -uu- uu--]
[ἀθρόαι, ἄλλοτε δ᾽ἄλλον ἁλὸς πόρον, ἢ περὶ πέτρας], [-uu -uu -u u- uu - uu --]
[ἢ πελάγη, δολιχοῖσί τ᾽ἐπέδραμον αἰγιαλοῖσιν,], [- uu- uu-u u-uu -uu--]
[αἰέν ἀμειβόμεναι ξείνην ὁδὸν ἠΰτ᾽ ἀλῆται.], [-u u-uu- -- uu -u u--]
[Ἀνθιέων δὲ μάλιστα νομαὶ πέτρῃσι βαθείαις], [-uu- u u-u u- --u u--]
[ἔμφυλοι· ταῖς δ᾽οὔτι παρέστιοι αἰὲν ἔασι,], [--- - -u u-uu -u u--]
[πάντῃ δὲ πλάζονται, ὅπῃ γένυς, ἔνθα κελεύει], [-- - --u u- uu -u u--]
[γαστὴρ καὶ λαίμαργος ἔρως ἀκόρητος ἐδωδῆς·], [-- - --u u- uu-u u--]
[ἔξοχα γὰρ παρὰ πάντας ἀδηφάγος οἶστρος ἐλαύνει], [-uu - uu -u u-uu -u u--]
[κείνους καὶ νωδόν περ ὑπὸ στόμα χῶρον ἔχοντας.], [-- - -- u u- uu -u u--]
[τέσσαρα δ᾽ἀνθιέων μεγακήτεα φῦλα νέμονται,], [-uu -uu- uu-uu -u u--]
[ξανθοί τ᾽ἀργεννοί τε τὸ δὲ τρίτον αἷμα κελαινοί·], [-- --- u u - uu -u u--]
[ἄλλους δ᾽εὐωπούς τε καὶ αὐλωποὺς καλέουσιν,], [-- --- u u --- uu--]
[οὕνεκα τοῖς καθύπερθεν ἑλισσομένη κατὰ κύκλον], [-uu - uu-u u-uu- uu --]
[ὀφρὺς ἠερόεσσα περίδρομος ἐστεφάνωται.], [-- -uu-u u-uu -uu--]
[δοιοὶ δὲ σκληροῖσιν ἀρηρότα γυῖα χιτῶσι], [-- - --u u-uu -u u--]
[φραξάμενοι κόλποισιν ἐνιπλώουσι θαλάσσης,], [-uu- --u u---u u--]
[κάραβος ὀξυπαγὴς ἠδ᾽ ἀστακός· οἱ δὲ καὶ ἄμφω], [-uu -uu- - -uu - u u --]
[πέτραις ἐνναίουσι καὶ ἐν πέτρῃσι νέμονται.], [-- ---u u - --u u--]
[ἄστακος αὖ πέρι δή τι καὶ οὐ φατὸν οἷον ἔρωτα], [-uu - uu - u u - uu -u u--]
[οἰκείης θαλάμης κεύθει φρεσίν, οὐδέ ποτ᾽ αὐτῆς], [--- uu- -- uu -u u --]
[λείπεθ᾽ ἑκών, ἀλλ᾽ εἴ μιν ἀναγκαίῃ τις ἐρύσσας], [-u u- - - u u--- u u--]
[τῆλε φέρων ἑτέρωσε πάλιν πόντονδε μεθείη,], [-u u- uu-u u- --u u--]
[αὐτὰρ ὅγ᾽ οὐ μετὰ δηρὸν ἑὴν νόστησε χαράδρην], [-u u - uu -u u- --u u--]
[σπεύδων, οὐδ᾽ ἐθέλει ξεῖνον μυχὸν ἄλλον ἑλέσθαι,], [-- - uu- -- uu -u u--]
[οὐδ᾽ ἑτέρης πέτρης ἐπιβάλλεται, ἀλλὰ διώκει], [- uu- -- uu-uu -u u--]
[καὶ δόμον ὃν κατέλειπε καὶ ἤθεα καὶ νομὸν ἅλμης], [- uu - uu-u u -uu - uu --]
[κείνης ἥ μιν ἔφερβε καὶ οὐκ ἤχθηρε θάλασσαν,], [-- - u u-u u - --u u--]
[τῆς μιν ἀπεξείνωσαν ἁλίπλοοι ἀγρευτῆρες.], [- u u---u u-uu ----]
[ὣς ἄρα καὶ πλωτοῖσιν ἑὸς δόμος ἠδὲ θάλασσα], [- uu - --u u- uu -u u--]
[πατρῴη καὶ χῶρος ἐφέστιος, ἔνθ᾽ ἐγένοντο,], [--- - -u u-uu - uu--]
[στάζει ἐνὶ κραδίῃ γλυκερὸν γάνος, οὐδ᾽ ἄρα μούνοις], [-u u- uu- uu- uu - uu --]
[πατρὶς ἐφημερίοισι πέλει γλυκερώτατον ἄλλων·], [-u u-uu-u u- uu-uu --]
[οὐδ᾽ ἀλεγεινότερον καὶ κύντερον, ὅς κεν ἀνάγκῃ], [- uu-uu- - -uu - u u--]
[φυξίπολιν πάτρης τελέσῃ βίον ἀλγινόεντα,], [-uu- -- uu- uu -uu--]
[ξεῖνος ἐν ἀλλοδαποῖσιν ἀτιμίης ζυγὸν ἕλκων.], [-u u -uu-u u--- uu --]
[ἐν κείνῃ γενεῇ καὶ καρκίνοι εἰσὶν ἀλῆται], [- -- uu- - -uu -u u--]
[καρίδων τε νομαὶ καὶ ἀναιδέα φῦλα παγούρων,], [--- u u- u u-uu -u u--]
[οἵτε καὶ ἀμφιβίοις ἐναρίθμιον αἶσαν ἔχουσι.], [-u u -uu- uu-uu -u u--]
[πάντες δ᾽οἷσί τε κῶλον ὑπ᾽ ὀστράκῳ ἐστήρικται,], [-- -u u -u u -uu ----]
[ὄστρακον ἐκδύνουσι γεραίτερον, ἄλλο δ᾽ἔνερθε], [-uu ---u u-uu -u u--]
[σαρκὸς ὑπὲκ νεάτης ἀνατέλλεται· οἱ δὲ πάγουροι,], [-u u- uu- uu-uu - u u--]
[ἡνίκα ῥηγνυμένοιο βίην φράσσωνται ἐλύτρου,], [-uu -uu-u u- --u u--]
[πάντῃ μαιμώωσιν ἐδητύος ἰσχανόωντες,], [-- ---u u-uu -uu--]
[ῥηϊτέρη ῥινοῖο διάκρισις ὄφρα γένηται], [-uu- --u u-uu -u u--]
[πλησαμένων· εὖτ᾽ ἄν δὲ διατμαγὲν ἕρκος ὀλίσθῃ,], [-uu- - - u u-uu -u u--]
[οἱ δ᾽ἦτοι πρῶτον μὲν ἐπὶ ψαμάθοισι τέτανται], [- -- -- u u- uu-u u--]
[αὔτως, οὔτε βορῆς μεμνημένοι οὔτε τευ ἄλλου,], [-- -u u- --uu -u u --]
[ἐλπόμενοι φθιμένοισι μετέμμεναι οὐδ᾽ ἔτι θερμὸν], [-uu- uu-u u-uu - uu --]
[ἐμπνείειν, ῥινῷ δὲ περιτρομέουσιν ἀραιῇ], [--- -- u u-uu-u u--]
[ἀρτιφύτῳ· μετὰ δ᾽αὖτις ἀγειρόμενοι νόον ἤδη], [-uu- uu -u u-uu- uu --]
[βαιὸν θαρσήσαντες ἀπὸ ψαμάθοιο πάσαντο·], [-- ---u u- uu-u u--]
[τόφρα δὲ θυμὸν ἔχουσιν ἀμήχανον ἀδρανέοντες,], [-u u -u u-u u-uu -uu--]
[ὄφρα περὶ μελέεσσι νέον σκέπας ἀμφιπαγείη.], [-u u- uu-u u- uu -uu--]
[ὡς δέ τις ἰητὴρ νουσαχθέα φῶτα κομίζων], [- u u --- --uu -u u--]
[ἤμασι μὲν πρώτοισι βορῆς ἀπόπαστον ἐρύκει,], [-uu - --u u- uu-u u--]
[πήματος ἀμβλύνων μαλερὸν σθένος, αὐτὰρ ἔπειτα], [-uu --- uu- uu -u u--]
[τυτθὰ βορῆς ὤρεξε νοσήλια, μέχρις ἅπασαν], [-u u- --u u-uu -u u--]
[ἄτην γυιοβόρους τε δύας ὀδύνας τε καθήρῃ·], [-- -uu- u u- uu- u u--]
[ὣς οἵγ᾽ ἀρτιφύτοισιν ἀναΐσσουσιν ἐλύτροις], [- - -uu-u u---u u--]
[δειδιότες νούσοιο κακὰς ὑπὸ κῆρας ἀλύξαι.], [-uu- --u u- uu -u u--]
[ἄλλοι δ᾽ἑρπυστῆρες ἁλὸς ναίουσιν ἐναύλους,], [-- ---u u- --u u--]
[πουλύποδες σκολιοὶ καὶ κορδύλος ἠδ᾽ ἁλιεῦσιν], [-uu- uu- - -uu - uu--]
[ἐχθομένη σκολόπενδρα καὶ ὀσμύλος· οἱ δὲ καὶ αὐτοὶ], [-uu- uu-u u -uu - u u --]
[ἀμφίβιοι· καί πού τις ἀνὴρ ἴδεν ἀγροιώτης], [-uu- - - u u- uu ----]
[γηπόνος, ἀγχιάλοισι φυτηκομίῃσι μεμηλώς,], [-uu -uu-u u-uu-u u--]
[ὀσμύλον εὐκάρποις ἢ πούλυπον ἀμφὶ κράδῃσι], [-uu --- - -uu -u u--]
[πλεγνύμενον γλυκερόν τε φυτῶν ἀπὸ καρπὸν ἔδοντα.], [-uu- uu- u u- uu -u u--]
[τοῖς δὲ μεθ᾽ ἑρπυστῆρσιν ἴσον λάχεν οἶμα δολόφρων], [- u u ---u u- uu -u u--]
[σηπίη· ἄλλα δὲ φῦλα μετ᾽ οἴδμασιν ὀστρακόρινα,], [-uu -u u -u u -uu -uu--]
[πολλὰ μὲν πέτρῃσι, τὰ δ᾽ἐν ψαμάθοισι νέμονται,], [-- - --u u - uu-u u--]
[νηρῖται στρόμβων τε γένος καὶ πορφύραι αὐταὶ], [--- -- u u- - -uu --]
[κήρυκές τε μύες τε καὶ ἀτρεκὲς οὔνομα σωλὴν], [--- u u- u u -uu -uu --]
[ὄστρεά θ᾽ἑρσήεντα καὶ ὀκριόεντες ἐχῖνοι·], [-uu ---u u -uu-u u--]
[τοὺς εἴ τις καὶ τυτθὰ διατμήξας ἐνὶ πόντῳ], [- - - - -u u--- uu --]
[ῥίψῃ, συμφυέες τε παλίνζωοί τε νέμονται.], [-- -uu- u u--- u u--]
[Καρκινάσιν δ᾽αὐταῖς μὲν ἐπ᾽ ὄστρακον οὔτι πέφυκεν], [-uu- -- u u -uu -u u--]
[ἐκ γενετῆς, γυμναὶ δὲ καὶ ἀσκεπέες καὶ ἀφαυραὶ], [- uu- -- u u -uu- u u--]
[τίκτονται, κτητοὺς δὲ δόμους ἐπιμηχανόωνται,], [--- -- u u- uu-uu--]
[ἀβληχροῖς μελέεσσι νόθον σκέπας ἀμφιβαλοῦσαι·], [--- uu-u u- uu -uu--]
[εὖτε γὰρ ἀθρήσωσι λελειμμένον ὀρφανὸν αὔτως], [-u u ---u u-uu -uu --]
[ὄστρακον, οἰκητῆρος ἀνέστιον οἰχομένοιο,], [-uu ---u u-uu -uu--]
[αἵδ᾽ εἴσω καταδῦσαι ὑπ᾽ ἀλλοτρίοισιν ἐλύτροις], [- -- uu-u u -uu-u u--]
[ἑζόμεναι ναίουσι καὶ ὃν κτήσαντο μέλαθρον·], [-uu- --u u - --u u--]
[τῷ δὲ συνερπύζουσι καὶ ἔνδοθεν ἕρκος ἄγουσιν,], [- u u---u u -uu -u u--]
[εἴτε τι νηρίτης ἔλιπε σκέπας εἴτε τι κῆρυξ], [-u u --- uu- uu -u u --]
[ἢ στρόμβος· στρόμβων δὲ δύσεις φιλέουσι μάλιστα,], [- -- -- u u- uu-u u--]
[οὕνεκεν εὐρεῖαί τε μένειν κοῦφαί τε φέρεσθαι.], [-uu --- u u- -- u u--]
[ἀλλ᾽ ὅτ᾽ ἀεξομένη πλήσῃ μυχὸν ἔνδον ἐοῦσα], [- u u-uu- -- uu -u u--]
[καρκινάς, οὐκέτι κεῖνον ἔχει δόμον, ἀλλὰ λιποῦσα], [-uu -uu -u u- uu -u u--]
[δίζεται εὐρύτερον κόχλου κύτος ἀμφιβαλέσθαι.], [-uu -uu- -- uu -uu--]
[πολλάκι δὲ γλαφυρῆς κύμβης πέρι καρκινάδεσσιν], [-uu - uu- -- uu -uu--]
[ἀλκὴ καὶ μέγα νεῖκος ἐγείρεται, ἐκ δ᾽ἐλάσασα], [-- - uu -u u-uu - uu--]
[κρείττων χειροτέρην δόμον ἄρμενον ἀμφέθετ᾽ αὐτή.], [-- -uu- uu -uu -uu --]
[ἔστι δέ τις γλαφυρῷ κεκαλυμμένος ὀστράκῳ ἰχθύς,], [-u u - uu- uu-uu -uu --]
[μορφὴν πουλυπόδεσσιν ἀλίγκιος, ὃν καλέουσι], [-- -uu-u u-uu - uu--]
[ναυτίλον, οἰκείῃσιν ἐπικλέα ναυτιλίῃσι·], [-uu ---u u-uu -uu--]
[ναίει μὲν ψαμάθοις, ἀνὰ δ᾽ἔρχεται ἄκρον ἐς ὕδωρ], [-- - uu- uu -uu -u u --]
[πρηνής, ὄφρα κε μή μιν ἐνιπλήσειε θάλασσα·], [-- -u u - u u---u u--]
[ἀλλ᾽ ὅτ᾽ ἀναπλώσῃ ῥοθίων ὕπερ Ἀμφιτρίτης,], [- u u--- uu- uu -u--]
[αἶψα μεταστρεφθεὶς ναυτίλλεται, ὥστ᾽ ἀκάτοιο], [-u u--- --uu - uu--]
[ἴδρις ἀνήρ· δοιοὺς μὲν ἄνω πόδας ὥστε κάλωας], [-u u- -- u u- uu -u u--]
[ἀντανύει, μέσσος δὲ διαρρέει ἠΰτε λαῖφος], [-uu- -- u u-uu -uu --]
[λεπτὸς ὑμήν, ἀνέμῳ τε τιταίνεται· αὐτὰρ ἔνερθε], [-u u- uu- u u-uu -u u--]
[δοιοὶ ἁλὸς ψαύοντες, ἐοικότες οἰήκεσσι,], [-u u- --u u-uu ----]
[πομποί τ᾽ἰθύνουσι δόμον καὶ νῆα καὶ ἰχθύν.], [-- ---u u- - -u u --]
[ἀλλ᾽ ὅτε ταρβήσῃ σχεδόθεν κακόν, οὐκέτ᾽ ἀήταις], [- uu --- uu- uu -u u--]
[φεύγει ἐπιτρέψας, σὺν δ᾽ἔσπασε πάντα χαλινά,], [-u u--- - -uu -u u--]
[ἱστία τ᾽οἴηκάς τε, τὸ δ᾽ἀθρόον ἔνδον ἔδεκτο], [-uu --- u u -uu -u u--]
[κῦμα βαρυνόμενός τε καθέλκεται ὕδατος ὁρμῇ.], [-u u-uu- u u-uu -uu --]
[ὦ πόποι, ὃς πρώτιστος ὄχους ἁλὸς εὕρατο νῆας,], [- uu - --u u- uu -uu --]
[εἴτ᾽ οὖν ἀθανάτων τις ἐπεφράσατ᾽ εἴτε τις ἀνὴρ], [- - -uu- u u-uu -u u --]
[τολμήεις πρώτιστος ἐπεύξατο κῦμα περῆσαι,], [--- --u u-uu -u u--]
[ἦ που κεῖνον ἰδὼν πλόον ἰχθύος εἴκελον ἔργον], [- - -u u- uu -uu -uu --]
[δουροπαγὲς τόρνωσε, τὰ μὲν πνοιῇσι πετάσσας], [-uu- --u u - --u u--]
[ἐκ προτόνων, τὰ δ᾽ὄπισθε χαλινωτήρια νηῶν.], [- uu- u u-u u---uu --]
[κήτεα δ᾽ὀβριμόγυια, πελώρια, θαύματα πόντου,], [-uu -uu-u u-uu -uu --]
[ἀλκῇ ἀμαιμακέτῳ βεβριθότα, δεῖμα μὲν ὅσσοις], [-u u-uu- uu-- -u u --]
[εἰσιδέειν, αἰεὶ δ᾽ὀλοῇ κεκορυθμένα λύσσῃ,], [-uu- -- uu- uu-uu --]
[πολλὰ μὲν εὐρυπόροισιν ἐνιστρέφεται πελάγεσσιν,], [-u u -uu-u u-uu- uu--]
[ἔνθα Ποσειδάωνος ἀτέκμαρτοι περιωπαί,], [-u u---u u--- uu--]
[παῦρα δὲ ῥηγμίνων σχεδὸν ἔρχεται, ὅσσα φέρουσιν], [-u u --- uu -uu -u u--]
[ἠϊόνες βαρύθοντα καὶ οὐκ ἀπολείπεται ἅλμης·], [-uu- uu-u u - uu-uu --]
[τῶν ἦτοι κρυερός τε λέων βλοσυρή τε ζύγαινα], [- -- uu- u u- uu- u u--]
[πορδάλιές τ᾽ὀλοαὶ καὶ φύσαλοι αἰθυκτῆρες·], [-uu- uu- - -uu ----]
[ἐν δὲ μέλαν θύννων ζαμενὲς γένος, ἐν δὲ δαφοινὴ], [- u u- -- uu- uu - u u--]
[πρῆστις ἀταρτηρῆς τε δυσαντέα χάσματα λάμνης,], [-u u--- u u-uu -uu --]
[μάλθη τ᾽οὐ μαλακῇσιν ἐπώνυμος ἀδρανίῃσι,], [-- - uu-u u-uu -uu--]
[κριοί τ᾽ἀργαλέοι καὶ ἀπαίσιον ἄχθος ὑαίνης], [-- -uu- u u-uu -u u--]
[καὶ κύνες ἁρπακτῆρες ἀναιδέες· ἐν δὲ κύνεσσι], [- uu ---u u-uu - u u--]
[τριχθαδίη γενεή· τὸ μὲν ἄγριον ἐν πελάγεσσι], [-uu- uu- u u -uu - uu--]
[κήτεσι λευγαλέοις ἐναρίθμιον· ἄλλα δὲ φῦλα], [-uu -uu- uu-uu -u u --]
[διπλόα καρτίστοισι μετ᾽ ἰχθύσι δινεύονται], [-uu ---u u -uu ----]
[πηλοῖς ἐν βαθέεσσι· τὸ μὲν κέντροισι κελαινοῖς], [-- - uu-u u - --u u--]
[κεντρίναι αὐδώωνται ἐπώνυμοι· ἄλλο δ᾽ὁμαρτῇ], [-uu ---u u-uu -u u--]
[κλείονται γαλεοί· γαλεῶν δ᾽ἑτερότροπα φῦλα], [--- uu- uu- uu-uu --]
[σκύμνοι καὶ λεῖοι καὶ ἀκανθίαι· ἐν δ᾽ἄρα τοῖσι], [-- - -- u u-uu - uu --]
[ῥῖναι ἀλωπεκίαι καὶ ποικίλοι· εἴκελα δ᾽ἔργα], [-u u-uu- - -uu -uu --]
[πᾶσιν ὁμοῦ φορβή τε σύν ἀλλήλοις τε νέμονται.], [-u u- -- u u --- u u--]
[δελφῖνες δ᾽ἀκταῖς τε πολυρραθάγοισι γάνυνται], [--- -- u u-uu-u u--]
[καὶ πελάγη ναίουσι, καὶ οὔποθι νόσφι θάλασσα], [- uu- --u u -uu -u u--]
[δελφίνων· περὶ γάρ σφε Ποσειδάων ἀγαπάζει·], [--- uu - u u--- uu--]
[οὕνεκά οἱ κούρην κυανώπιδα Νηρηΐνην], [-uu - -- uu-uu ----]
[μαιομένῳ φεύγουσαν ἑὸν λέχος Ἀμφιτρίτην], [-uu- --u u- uu -u--]
[φρασσάμενοι δελφῖνες ἐν Ὠκεανοῖο δόμοισι], [-uu- --u u -uu-u u--]
[κευθομένην ἤγγειλαν· ὁ δ᾽αὐτίκα κυανοχαίτης], [-uu- --u u -uu -uu--]
[παρθένον ἐξήρπαξεν ἀναινομένην τε δάμασσε.], [-uu ---u u-uu- u u--]
[καὶ τὴν μὲν παράκοιτιν, ἁλὸς βασίλειαν, ἔθηκε,], [- - - uu-u u- uu-u u--]
[ἀγγελίης δ᾽ᾔνησεν ἐνηέας οὓς θεράποντας,], [-uu- --u u-uu - uu--]
[κλήρῳ δ᾽ἐν σφετέρῳ περιώσιον ὤπασε τιμήν.], [-- - uu- uu-uu -uu --]
[ἔστι δ᾽ἀμειλίκτοις ἐνὶ κήτεσιν ἅσσα καὶ ἅλμης], [-u u--- uu -uu -u u --]
[ἐκτὸς ἐπὶ τραφερῆς φυσίζοον ἔρχεται οὖδας·], [-u u- uu- --uu -uu --]
[δηρὸν δ᾽ἠϊόνεσσι καὶ ἀγχιάλοισιν ἀρούραις], [-- -uu-u u -uu-u u--]
[μίσγοντ᾽ ἐγχέλυές τε καὶ ἀσπιδόεσσα χελώνη], [-- -uu- u u -uu-u u--]
[καστορίδες τ᾽ὀλοαὶ δυσπενθέες, αἵ τ᾽ἀλεγεινὴν], [-uu- uu- --uu - uu--]
[ὄσσαν ἐπὶ κροκάλῃσιν ἀπαίσιον ὠρύονται], [-u u- uu-u u-uu ----]
[ἀνδράσιν· ὃς δέ κε γῆρυν ἐν οὔασιν ἀλγινόεσσαν], [-uu - u u -u u -uu -uu--]
[δέξηται στυγερῆς τ᾽ἐνοπῆς κωκυτὸν ἀκούσῃ,], [--- uu- uu- --u u--]
[οὐ τηλοῦ θανάτοιο τάχ᾽ ἔσσεται, ἀλλά οἱ ἄτην], [- -- uu-u u -uu -u u --]
[καὶ μόρον αἰνοτάτη κείνη μαντεύεται αὐδή.], [- uu -uu- -- --uu --]
[ναὶ μὴν καὶ φάλαιναν ἀναιδέα φασὶ θαλάσσης], [- - - --u u-uu -u u--]
[ἐκβαίνειν χέρσονδε καὶ ἠελίοιο θέρεσθαι.], [--- --u u -uu-u u--]
[φῶκαι δ᾽ἐννύχιαι μέν ἀεὶ λείπουσι θάλασσαν,], [-- -uu- u u- --u u--]
[πολλάκι δ᾽ἠμάτιαι πέτραις ἐνὶ καὶ ψαμάθοισιν], [-uu -uu- -- uu - uu--]
[εὔκηλοι μίμνουσι καὶ ἔξαλον ὕπνον ἔχουσι.], [--- --u u -uu -u u--]
[Ζεῦ πάτερ, ἐς δὲ σὲ πάντα καὶ ἐκ σέθεν ἐρρίζωνται·], [- uu - u u -u u - uu ----]
[εἴτ᾽ οὖν αἰθέρος οἶκον ὑπέρτατον εἵτ᾽ ἄρα πάντῃ], [- - -uu -u u-uu - uu --]
[ναιετάεις· θνητῷ γὰρ ἀμήχανον ἐξονομῆναι.], [-uu- -- u u-uu -uu--]
[οἵῃ σὺν φιλότητι διακρίνας ἐκέδασσας], [-- - uu-u u-uu ----]
[αἰθέρα τ᾽αἰγλήεντα καὶ ἠέρα καὶ χυτὸν ὕδωρ], [-uu ---u u -uu - uu --]
[καὶ χθόνα παμμήτειραν, ἀπ᾽ ἀλλήλων μὲν ἕκαστα,], [- uu ---u u --- u u--]
[πάντα δ᾽ἐν ἀλλήλοισιν ὁμοφροσύνης ὑπὸ δεσμῷ], [-u u ---u u-uu- uu --]
[ἀρρήκτῳ συνέδησας, ἀναγκαίῃ δ᾽ἐπέρεισας], [--- uu-u u--- uu--]
[ἀστεμφῆ πάγκοινον ὑπό ζυγόν· οὔτε γὰρ αἰθὴρ], [--- --u u- uu -u u --]
[ἠέρος οὔτ᾽ ἀήρ ἄτερ ὕδατος, οὐδὲ μὲν ὕδωρ], [-uu - -- uu -uu -u u --]
[γαίης νόσφι τέτυκται, ἐν ἀλλήλοις δὲ φύονται,], [-- -u u-u u --- u u--]
[πάντα δ᾽ὁδὸν μίαν εἶσι, μίαν δ᾽ἀνελίσσετ᾽ ἀμοιβήν.], [-u u- uu -u u- uu-u u--]
[τοὔνεκα καὶ ξυνῇσιν ὁμηρεύουσι γενέθλαις], [-uu - --u u---u u--]
[ἀμφιβίων· καὶ τοὶ μὲν ἀναστείχουσ᾽ ἐπὶ γαῖαν], [-uu- - - u u--- uu --]
[ποντόθεν, ἄλλοι δ᾽αὖτε κατ᾽ ἠέρος Ἀμφιτρίτῃ], [-uu -- -u u -uu -u--]
[μίσγονται, κοῦφοί τε λάροι στονόεντά τε φῦλα], [--- -- u u- uu-u u --]
[ἁλκυόνων κρατεροί θ᾽ἁλιαίετοι ἁρπακτῆρες], [-uu- uu- uu-uu ----]
[ἄλλα θ᾽ὅσ᾽ ἰχθυάᾳ διερῆς τ᾽ἐπιβάλλεται ἄγρης.], [-u u -uu- uu- uu-uu --]
[ἠέρα δ᾽αὖ τέμνουσι καὶ εἰνάλιοί περ ἐόντες], [-uu - --u u -uu- u u--]
[τευθίδες ἱρήκων τε γένος βυθίη τε χελιδών·], [-uu --- u u- uu- u u--]
[οἱ δ᾽ὅτε ταρβήσωσιν ὑπέρτερον ἐγγύθεν ἰχθύν,], [- uu ---u u-uu -uu --]
[ἐξ ἁλὸς ἀνθρώσκουσι καὶ ἠέριοι ποτέονται.], [- uu ---u u -uu- uu--]
[ἀλλ᾽ αἱ μὲν καὶ τῆλε καὶ ὑψόθι ταρσὸν ἱεῖσι], [- - - - -u u -uu -u u--]
[τευθίδες· ἧτε κεν ὄρνιν ὀΐσσεαι οὐδὲ μὲν ἰχθὺν], [-uu -u u -u u-uu -u u --]
[εἰσοράαν, ἀγεληδὸν ὅθ᾽ ὁρμήσωσι πέτεσθαι·], [-uu- uu-u u ---u u--]
[αἱ δ᾽ἄρα τῶν ὑπένερθε χελιδόνες οἶμον ἔχουσι·], [- uu - uu-u u-uu -u u--]
[ἵρηκες δ᾽αὐτῆς ἅλμης σχεδὸν ἠερέθονται,], [--- -- -- uu -uu--]
[ἄκρον ἐπιψαύοντες ἁλὸς πόρον, ὅσσον ἰδέσθαι], [-u u---u u- uu -u u--]
[ἄμφω νηχομένοισι καὶ ἱπταμένοισιν ὁμοῖοι.], [-- -uu-u u -uu-u u--]
[αἵδε μὲν ὥστε πόληες ἐν ἰχθύσιν, οἵδε θ᾽ὅμιλοι], [-u u -u u-u u -uu -u u--]
[κεκριμένοι γεγάασιν ἁλιπλάγκτοιο γενέθλης.], [-uu- uu-u u---u u--]
[τῶν δ᾽οἱ μὲν πλάζονται ἀολλέες, αἰόλα φῦλα,], [- - - --u u-uu -uu --]
[πώεσιν ἤ στρατιῇσιν ἐοικότες, οἵ τ᾽ἀγελαῖοι], [-uu - uu-u u-uu - uu--]
[κέκληνται· τοὶ δ᾽αὖτε κατὰ στίχας· οἱ δὲ λόχοισιν], [--- - -u u- uu - u u--]
[εἴκελοι ἢ δεκάδεσσιν· ὁ δ᾽ἔρχεται οἶος ἀπ᾽ ἄλλων], [-uu - uu-u u -uu -u u --]
[μουναδὸν ὁρμηθείς· περόωσι δὲ δίζυγες ἄλλοι·], [-uu --- uu-u u -uu --]
[οἱ δ᾽αὐτοῦ θαλάμῃσιν ἐν οἰκείῃσι μένουσι.], [- -- uu-u u ---u u--]
[χείματι μὲν δὴ πάντες ἀελλάων στροφάλιγγας], [-uu - - -u u--- uu--]
[σμερδαλέας αὐτοῦ τε δυσηχέος οἴδματα πόντου], [-uu- -- u u-uu -uu --]
[ἔξοχα δειμαίνουσιν· ἐπεὶ περιώσιον ἄλλων], [-uu ---u u- uu-uu --]
[ἰχθυόεντα γένεθλα φίλην πέφρικε θάλασσαν], [-uu-u u-u u- uu- ---]
[μαινομένην· τότε δ᾽οἱ μὲν ἀμησάμενοι πτερύγεσσι], [-uu- uu - u u-uu- uu--]
[ψάμμον ὑποπτήσσουσιν ἀνάλκιδες· οἱ δ᾽ὑπὸ πέτραις], [-u u---u u-uu - uu --]
[εἰλόμενοι δύνουσιν ἀολλέες· οἱ δὲ βάθιστα], [-uu- --u u-uu - u u--]
[ἐς πελάγη φεύγουσι κάτω μυχάτην ὑπὸ βύσσαν·], [- uu- --u u- uu- uu --]
[κεῖνα γὰρ οὔτε λίην προκυλίνδεται οὔθ᾽ ὑπ᾽ ἀήταις], [-u u -u u- uu-uu - u u--]
[πρυμνόθεν εἱλεῖται, διὰ δ᾽ἔσσυται οὔτις ἄελλα], [-uu --- uu -uu -u u--]
[ῥίζαν ἁλὸς νεάτην· μέγα δέ σφισι βένθος ἐρύκει], [-u u- uu- uu - uu -u u--]
[ῥιγεδανὰς ὀδύνας καὶ ἀπηνέα χείματος ὁρμήν.], [-uu- uu- u u-uu -uu --]
[ἀλλ᾽ ὁπότ᾽ ἀνθεμόεσσαι ἐπὶ χθονὸς εἴαρος ὧραι], [- uu -uu-u u- uu -uu --]
[πορφύρεον γελάσωσιν, ἀναπνεύσῃ δὲ θάλασσα], [-uu- uu-u u--- u u--]
[χείματος εὐδιόωσα γαληναίη τε γένηται], [-uu -uu-u u--- u u--]
[ἤπια κυμαίνουσα, τότ᾽ ἰχθύες ἄλλοθεν ἄλλοι], [-uu ---u u -uu -uu --]
[πανσυδίῃ φοιτῶσι γεγηθότες ἐγγύθι γαίης.], [-uu- --u u-uu -uu --]
[ὡς δὲ πολυρραίσταο νέφος πολέμοιο φυγοῦσα], [- u u---u u- uu-u u--]
[ὀλβίη ἀθανάτοισι φίλη πόλις, ἥν ῥά τε δηρὸν], [-uu -uu-u u- uu - u u --]
[δυσμενέων πάγχαλκος ἐπεπλήμμυρε θύελλα,], [-uu- --u u---u u--]
[ὀψὲ δ᾽ἀπολλήξασα καὶ ἀμπνεύσασα μόθοιο], [-u u---u u ---u u--]
[ἀσπασίως γάνυταί τε καὶ εἰρήνης καμάτοισι], [-uu- uu- u u --- uu--]
[τέρπεται ἁρπαλέοισι καὶ εὔδιος εἰλαπινάζει,], [-uu -uu-u u -uu -uu--]
[ἀνδρῶν τε πλήθουσα χοροιτυπίης τε γυναικῶν·], [-- - --u u-uu- u u--]
[ὣς οἱ λευγαλέους τε πόνους καὶ φρῖκα θαλάσσης], [- - -uu- u u- - -u u--]
[ἀσπασίως προφυγόντες, ὑπεὶρ ἅλα καγχαλόωντες,], [-uu- uu-u u- uu -uu--]
[θρώσκοντες θύνουσι χοροιτυπέουσιν ὁμοῖοι.], [--- --u u-uu-u u--]
[εἴαρι δὲ γλυκὺς οἶστρος ἀναγκαίης Ἀφροδίτης], [-uu - uu -u u--- uu--]
[καὶ γάμοι ἡβώωσι καὶ ἀλλήλων φιλότητες], [- uu ---u u --- uu--]
[πᾶσιν, ὅσοι γαῖάν τε φερέσβιον οἵ τ᾽ἀνὰ κόλπους], [-u u- -- u u-uu - uu --]
[ἠέρος οἵ τ᾽ἀνὰ πόντον ἐριβρύχην δονέονται.], [-uu - uu -u u--- uu--]
[εἴαρι δὲ πλεῖστον νεπόδων γένος Εἰλείθυιαι], [-uu - -- uu- uu ----]
[ὠοφόρων παύουσι βαρυνομένων ὠδίνων.], [-uu- --u u-uu- ---]
[αἱ μὲν γὰρ γενεῆς κεχρημέναι ἠδὲ τόκοιο], [- - - uu- --uu -u u--]
[θήλεες ἐν ψαμάθοισιν ἀποθλίβουσιν ἀραιὰς], [-uu - uu-u u---u u--]
[γαστέρας· οὐ γὰρ ῥεῖα διΐσταται, ἀλλ᾽ ἐνέχονται], [-uu - - -u u-uu - uu--]
[ὠὰ μετ᾽ ἀλλήλοισιν ἀρηρότα νηδύος εἴσω,], [-u u ---u u-uu -uu --]
[φύρδην συμπεφυῶτα· τὰ δ᾽ἀθρόα πῶς κε τέκοιεν;], [-- -uu-u u -uu - u u--]
[στεινόμεναι δ᾽ὀδύνῃσι μόγις κρίνουσι γενέθλην.], [-uu- uu-u u- --u u--]
[ὡς οὐ ῥηϊδίην γενεὴν οὐδ᾽ ἰχθύσι Μοῖραι], [- - -uu- uu- - -uu --]
[ὤπασαν, οὐδ᾽ ἄρα μοῦνον ἐπιχθονίῃσι γυναιξὶν], [-uu - uu -u u-uu-u u--]
[ἄλγεα, πάντῃ δ᾽εἰσὶν ἐπαχθέες Εἰλείθυιαι.], [-uu -- -u u-uu ----]
[ἄρσενες αὖτ᾽ ἄλλοι μὲν ἐπ᾽ ἰχθύσι κῆρας ἄγοντες], [-uu - -- u u -uu -u u--]
[δαιτυμόνες ῥηγμῖσιν ἐπειγόμενοι πελάουσιν·], [-uu- --u u-uu- uu--]
[ἄλλοι δ᾽αὖ μετόπισθε διωκόμενοι προθέουσι], [-- - uu-u u-uu- uu--]
[θηλυτέραις ἀγέλῃσιν, ἐπεὶ φιλότητος ἔρωτι], [-uu- uu-u u- uu-u u--]
[ἑλκόμεναι σπεύδουσι μετ᾽ ἄρσενας ἀσχέτῳ ὁρμῇ.], [-uu- --u u -uu -uu --]
[ἔνθ᾽ οἱ μὲν σφετέρας ἐπὶ γαστέρας ἀλλήλοισι], [- - - uu- uu -uu ----]
[τριβόμενοι θορὸν ὑγρὸν ἀπορραίνουσιν ὄπισθεν,], [-uu- uu -u u---u u--]
[αἱ δ᾽οἴστρῳ μεμαυῖαι ἐπαΐγδην στομάτεσσι], [- -- uu-u u--- uu--]
[κάπτουσιν· τοίῳ δὲ γάμῳ πλήθουσι γόνοιο.], [--- -- u u- --u u--]
[πλεῖστος μὲν νόμος οὗτος ἐν ἰχθύσιν· οἱ δὲ καὶ εὐνὰς], [-- - uu -u u -uu - u u --]
[καὶ θαλάμους ἀλόχους τε διακριδὸν ἀμφὶς ἔχουσι], [- uu- uu- u u-uu -u u--]
[ζευξάμενοι· πολλὴ γὰρ ἐν ἰχθύσιν ἔστ᾽ Ἀφροδίτη], [-uu- -- u u -uu - uu--]
[Οἶστρός τε Ζῆλός τε, βαρὺς θεός, ὅσσα τε τίκτει], [-- - -- u u- uu -u u --]
[θερμὸς Ἔρως, ὅτε λάβρον ἐνὶ φρεσὶ κῶμον ὀρίνει.], [-u u- uu -u u- uu -u u--]
[πολλοὶ δ᾽ἀλλήλοισι διασταδὸν εἵνεκεν εὐνῆς], [-- ---u u-uu -uu --]
[μάρνανται, μνηστῆρσιν ἐοικότες, οἵ περὶ νύμφην], [--- --u u-uu - uu --]
[πολλοὶ ἀγειρόμενοι καὶ ὁμοίϊοι ἀντιφέρονται], [-u u-uu- u u-uu -uu--]
[ὄλβῳ τ᾽ἀγλαΐῃ τε· τὰ δ᾽ἰχθύσιν οὐ παρέασιν,], [-- -uu- u u -uu - uu--]
[ἀλλ᾽ ἀλκὴ γένυές τε καὶ ἔνδοθι κάρχαρον ἕρκος,], [- -- uu- u u -uu -uu --]
[τοῖσιν ἀεθλεύουσι καὶ ἐς γάμον ὁπλίζονται·], [-u u---u u - uu ----]
[τοῖσι δ᾽ὅ κεν προβάληται, ὁμοῦ γάμον εὕρατο νίκῃ.], [-u u - uu-u u- uu -uu --]
[καὶ τοὶ μὲν πλεόνεσσιν ὁμευναίαις ἀλόχοισι], [- - - uu-u u--- uu--]
[τέρπονται, σάργων τε γένος καὶ κόσσυφος αἴθων·], [--- -- u u- - -uu --]
[τοὶ δὲ μίαν στέργουσι καὶ ἀμφιέπουσιν ἄκοιτιν,], [- u u- --u u -uu-u u--]
[κάνθαροι αἰτναῖοί τε, καὶ οὐ πλεόνεσσι γάνυνται.], [-uu --- u u - uu-u u--]
[ἀλλ᾽ οὐκ ἐγχελύεσσιν ὁμοίϊον οὔτε χελώναις], [- - -uu-u u-uu -u u--]
[οὔτ᾽ οὖν πουλυπόδεσσι γάμου τέλος οὔτε κελαινῇ], [- - -uu-u u- uu -u u--]
[μυραίνῃ, λεχέων δὲ παράτροπον αἶσαν ἔχουσιν·], [--- uu- u u-uu -u u--]
[αἱ μὲν γὰρ σπειρηδὸν ἐν ἀλλήλῃσι χυθεῖσαι], [- - - --u u ---u u--]
[ἐγχέλυες δέμας ὑγρὸν ἀναστρωφῶσι θαμειαὶ], [-uu- uu -u u---u u--]
[πλεγνύμεναι, τάων δὲ κατείβεται εἴκελος ἀφρῷ], [-uu- -- u u-uu -uu --]
[ἰχώρ, ἐν ψαμάθοις τε καλύπτεται· ἡ δέ μιν ἰλὺς], [-- - uu- u u-uu - u u --]
[δεξαμένη κυέει τε καὶ ἐγχελύων τέκεν ὁλκούς.], [-uu- uu- u u -uu- uu --]
[τοίη καὶ γόγγροισιν ὀλισθηροῖσι γενέθλη.], [-- - --u u---u u--]
[αἱ δὲ μέγα τρομέουσι καὶ ἐχθαίρουσι χελῶναι], [- u u- uu-u u ---u u--]
[ὃν γάμον· οὐ γὰρ τῇσιν ἐφίμερος οἷα καὶ ἄλλοις], [- uu - - -u u-uu -u u --]
[τερπωλὴ λεχέων, πολὺ δὲ πλέον ἄλγος ἔχουσι·], [--- uu- uu - uu -u u--]
[σκληρὸν γὰρ μάλα κέντρον ἐν ἄρσεσιν εἰς Ἀφροδίτην,], [-- - uu -u u -uu - uu--]
[ὀστέον οὐκ ἐπιεικτόν, ἀτερπέϊ θήγεται εὐνῇ.], [-uu - uu-u u-uu -uu --]
[τοὔνεκα μάρνανταί τε παλιγνάμπτοισί τ᾽ὀδοῦσιν], [-uu --- u u---u u--]
[ἀλλήλους δάπτουσιν, ὅτε σχεδὸν ἀντιάσωσιν,], [--- --u u- uu -uu--]
[αἱ μὲν ἀλευόμεναι τρηχὺν γάμον, οἱ δ᾽ἀεκουσῶν], [- u u-uu- -- uu - uu--]
[εὐνῆς ἱμείροντες ἑκούσιοι, εἰσόκεν ἀλκῇ], [-- ---u u-uu -uu --]
[νικήσας ζεύξῃ μιν ἀναγκαίῃ φιλότητι,], [--- -- u u--- uu--]
[ἠΰτε ληϊδίην, πολέμου γέρας. εἴκελα δ᾽εὐνῆς], [-uu -uu- uu- uu -uu --]
[ἔργα κυσὶ χθονίοισι καὶ εἰναλίῃσι χελώναις·], [-u u- uu-u u -uu-u u--]
[εἴκελα καὶ φώκῃσιν· ἐπεὶ μάλα δηρὸν ἕκαστοι], [-uu - --u u- uu -u u--]
[ἐξόπιθεν συνέχονται, ἀρηρότες ἠΰτε δεσμῷ.], [-uu- uu-u u-uu -uu --]
[πουλύποδος δ᾽ὀλοοί τε γάμοι καὶ πικρὸς ὄλεθρος], [-uu- uu- u u- - -u u--]
[συμφέρεται, ξυνὸν δὲ τέλος θανάτοιο καὶ εὐνῆς·], [-uu- -- u u- uu-u u --]
[οὐ γὰρ πρὶν φιλότητος ἀπίσχεται οὐδ᾽ ἀπολήγει,], [- - - uu-u u-uu - uu--]
[πρίν μιν ἀπὸ μελέων προλίπῃ σθένος ἀδρανέοντα,], [- u u- uu- uu- uu -uu--]
[αὐτὸς δ᾽ἐν ψαμάθοισι πεσὼν ἀμενηνὸς ὄληται·], [-- - uu-u u- uu-u u--]
[πάντες γάρ μιν ἔδουσιν, ὅσοι σχεδὸν ἀντιάσωσι,], [-- - u u-u u- uu -uu--]
[καρκινάδες δειλαὶ καὶ καρκίνοι ἠδὲ καὶ ἄλλοι], [-uu- -- - -uu -u u --]
[ἰχθύες, οὓς πάρος αὐτὸς ἐδαίνυτο ῥεῖα μεθέρπων·], [-uu - uu -u u-uu -u u--]
[τοῖς ὑπὸ καὶ ζωός περ ἐὼν ἔτι κείμενος αὔτως,], [- uu - -- u u- uu -uu --]
[οὐδὲν ἀμυνόμενος, δαιτρεύεται, ὄφρα θάνῃσι.], [-u u-uu- --uu -u u--]
[τοίῳ δυστερπεῖ φιλοτησίῳ ὄλλυτ᾽ ὀλέθρῳ.], [-- --- uu-uu -u u--]
[ὣς δ᾽αὔτως καὶ θῆλυς ὑπ᾽ ὠδίνων μογέουσα], [- -- - -u u --- uu--]
[ὄλλυται· οὐ γὰρ τῇσιν ἀποκριδὸν οἷα καὶ ἄλλοις], [-uu - - -u u-uu -u u --]
[ὠὰ διαθρώσκουσιν, ἀρηρότα δ᾽ἀλλήλοισι], [-u u---u u-uu ----]
[βοτρυδὸν στεινοῖο μόγις διανίσσεται αὐλοῦ.], [--- --u u- uu-uu --]
[τοὔνεκα καὶ λυκάβαντος ὑπέρτερον οὔποτε μέτρον], [-uu - uu-u u-uu -uu --]
[πουλύποδες ζώουσιν· ἀποφθινύθουσι γὰρ αἰεὶ], [-uu- --u u-uu-u u --]
[αἰνοτάτοισι γάμοισι καὶ αἰνοτάτοισι τόκοισιν.], [-uu-u u-u u -uu-u u--]
[ἀμφὶ δὲ μυραίνης φάτις ἔρχεται οὐκ ἀΐδηλος,], [-u u --- uu -uu - uu--]
[ὥς μιν ὄφις γαμέει τε καὶ ἐξ ἁλὸς ἔρχεται αὐτὴ], [- u u- uu- u u - uu -uu --]
[πρόφρων, ἱμείρουσα παρ᾽ ἱμείροντα γάμοιο.], [-- ---u u ---u u--]
[ἤτοι ὁ μὲν φλογέῃ τεθοωμένος ἔνδοθι λύσσῃ], [-u u - uu- uu-uu -uu --]
[μαίνεται εἰς φιλότητα καὶ ἐγγύθι σύρεται ἀκτῆς], [-uu - uu-u u -uu -uu --]
[πικρὸς ἔχις· τάχα δὲ γλαφυρὴν ἐσκέψατο πέτρην,], [-u u- uu - uu- --uu --]
[τῇ δ᾽ἔνι λοίγιον ἰὸν ἀπήμεσε, πάντα δ᾽ὀδόντων], [- uu -uu -u u-uu -u u--]
[ἔπτυσε πευκεδανόν, ζαμενῆ χόλον, ὄλβον ὀλέθρου,], [-uu -uu- uu- uu -u u--]
[ὄφρα γάμῳ πρηΰς τε καὶ εὔδιος ἀντιάσειε.], [-u u- -- u u -uu -uu--]
[στὰς δ᾽ἄρ᾽ ἐπὶ ῥηγμῖνος ἑὸν νόμον ἐρροίζησε], [- u u- --u u- uu ----]
[κικλήσκων φιλότητα· θοῶς δ᾽ἐσάκουσε κελαινὴ], [--- uu-u u- uu-u u--]
[ἰϋγὴν μύραινα καὶ ἔσσυτο θᾶσσον ὀϊστοῦ.], [--- --u u -uu -u u--]
[ἡ μὲν ἄρ᾽ ἐκ πόντοιο τιταίνεται, αὐτὰρ ὁ πόντου], [- u u - --u u-uu -u u --]
[ἐκ γαίης πολιοῖσιν ἐπεμβαίνει ῥοθίοισιν·], [- -- uu-u u--- uu--]
[ἄμφω δ᾽ἀλλήλοισιν ὁμιλῆσαι μεμαῶτε], [-- ---u u--- uu--]
[συμπεσέτην, ἔχιος δὲ κάρη κατέδεκτο χανοῦσα], [-uu- uu- u u- uu-u u--]
[νύμφη φυσιόωσα· γάμῳ δ᾽ἐπιγηθήσαντες], [-- -uu-u u- uu----]
[ἡ μὲν ἁλὸς πάλιν εἶσι μετ᾽ ἤθεα, τὸν δ᾽ἐπὶ χέρσον], [- u u- uu -u u -uu - uu --]
[ὁλκὸς ἄγει, κρυερὸν δὲ πάλιν μεταχεύεται ἰὸν], [-u u- uu- u u- uu-uu --]
[λάπτων, ὃν πάρος ἧκε καὶ ἐξήφυσσεν ὀδόντων.], [-- - uu -u u ---u u--]
[ἢν δ᾽ἄρα μή τι κίχῃ κεῖνον χόλον, ὅνπερ ὁδίτης,], [- uu - u u- -- uu -u u--]
[ἀτρεκέως ἐσιδών μιν, ἀπέκλυσεν ὕδατι λάβρῳ,], [-uu- uu- u u-uu -uu --]
[αὐτὰρ ὅ γ᾽ἀσχαλόων ῥίπτει δέμας, εἰσόκε μοῖραν], [-u u -uu- -- uu -uu --]
[λευγαλέοιο λάβῃσιν ἀνωϊστου θανάτοιο,], [-uu-u u-u u--- uu--]
[αἰδόμενος, ὅτ᾽ ἄναλκις ὅπλων γένεθ᾽ οἷς ἐπεποίθει,], [-uu- u u-u u- uu - uu--]
[ἔμμεν᾽ ὄφις, πέτρῃ δὲ συνώλεσε καὶ δέμας ἰῷ.], [-u u- -- u u-uu - uu --]
[δελφῖνες δ᾽ἄνδρεσσιν ὁμῶς γάμον ἐντύνονται], [--- --u u- uu ----]
[μήδεά τ᾽ἀνδρομέοισι πανείκελα καρτύνονται·], [-uu -uu-u u-uu ----]
[οὐδ᾽ αἰεὶ προφανὴς πόρος ἄρσενος, ἀλλά οἱ εἴσω], [- -- uu- uu -uu -u u --]
[κέκρυπται, λεχέων δὲ κατὰ χρέος ἕλκεται ἔξω.], [--- uu- u u- uu -uu --]
[τοῖαι μὲν φιλότητες ἐν ἰχθύσιν ἠδὲ καὶ εὐναί.], [-- - uu-u u -uu -u u --]
[ἄλλος δ᾽ἀλλοίῃ λεχέων ἱμείρεται ὥρῃ,], [-- --- uu- --uu --]
[καὶ γενεὴν προφέρει· τοῖς μὲν θέρος, οἷσι δὲ χεῖμα,], [- uu- uu- - - uu -u u --]
[τοῖς δ᾽ἔαρ ἢ φθινύθουσα τόκον προὔφηνεν ὀπώρη.], [- uu - uu-u u- --u u--]
[καὶ τοὶ μὲν λυκάβαντι μίαν μογέουσι γενέθλην], [- - - uu-u u- uu-u u--]
[οἱ πλεῖστοι, λάβραξ δὲ δὶς ἄχθεται Εἰλειθυίαις·], [- -- -- u u -uu ----]
[τρίγλαι δὲ τριγόνοισιν ἐπώνυμοί εἰσι γονῇσι·], [-- - uu-u u-uu -u u--]
[σκορπίος αὖ τετόρεσσι φέρει βέλος ὠδίνεσσι·], [-uu - uu-u u- uu ----]
[πέντε δὲ κυπρίνοισι γοναὶ μούνοισιν ἔασιν·], [-u u ---u u- --u u--]
[οἴου δ᾽οὔποτέ φασι γένος φράσσασθαι ὀνίσκου,], [-- -uu -u u- --u u--]
[ἀλλ᾽ ἔτι τοῦτ᾽ ἀΐδηλον ἐν ἀνθρώποισι τέτυκται.], [- uu - uu-u u ---u u--]
[Εὖτ᾽ ἂν δ᾽εἰαρινοῖο περιπλήθωσι γόνοιο], [- - -uu-u u---u u--]
[ἰχθύες ὠοτόκοι, τοὶ μὲν κατὰ χῶρον ἕκαστοι], [-uu -uu- - - uu -u u--]
[εὔκηλοι μίμνουσιν ἐνὶ σφετέροισι δόμοισι·], [--- --u u- uu-u u--]
[πολλοὶ δ᾽ἀγρόμενοι ξυνὴν ὁδὸν ὁρμώωνται], [-- -uu- -- uu ----]
[Εὔξεινον μετὰ πόντον, ἵν᾽ αὐτόθι τέκνα τέκωνται.], [--- uu -u u -uu -u u--]
[κεῖνος γὰρ πάσης γλυκερώτερος Ἀμφιτρίτης], [-- - -- uu-uu -u--]
[κόλπος, ἀπειρεσίοισι καὶ εὐΰδροις ποταμοῖσιν], [-u u-uu-u u --- uu--]
[ἀρδόμενος, μαλακαὶ δὲ πολυψάμαθοί τ᾽ἐπιωγαί·], [-uu- uu- u u-uu- uu--]
[ἐν δέ οἱ εὐφυέες τε νομαὶ καὶ ἀκύμονες ἀκταὶ], [- u u -uu- u u- u u-uu --]
[πέτραι τε γλαφυραὶ καὶ χηραμοὶ ἰλυόεντες], [-- - uu- - -uu -uu--]
[ἄκραι τε σκιεραὶ καὶ ὅσ᾽ ἰχθύσι φίλτατ᾽ ἔασιν·], [-- - uu- u u -uu -u u--]
[ἐν δέ οἱ οὔτε τι κῆτος ἀνάρσιον οὔτε τι πῆμα], [- u u -u u -u u-uu -u u --]
[ἐντρέφεται νεπόδεσσιν ὀλέθριον οὐδὲ μὲν ὅσσοι], [-uu- uu-u u-uu -u u --]
[δυσμενέες γεγάασιν ἐπ᾽ ἰχθύσι βαιοτέροισιν], [-uu- uu-u u -uu -uu--]
[ὁλκοὶ πουλυπόδων οὐδ᾽ ἀστακοὶ οὐδὲ πάγουροι·], [-- -uu- - -uu -u u--]
[παῦροι μὲν δελφῖνες, ἀκιδνότεροι δὲ καὶ αὐτοὶ], [-- - --u u-uu- u u --]
[κητείης γενεῆς καὶ ἀκήδεες ἐννεμέθονται.], [--- uu- u u-uu -uu--]
[τοὔνεκεν ἰχθύσι κεῖνο πέλει κεχαρισμένον ὕδωρ], [-uu -uu -u u- uu-uu --]
[ἐκπάγλως καὶ πολλὸν ἐπισπεύδουσι νέεσθαι.], [--- - -u u---u u--]
[στέλλονται δ᾽ἅμα πάντες ὁμιλαδόν, ἄλλοθεν ἄλλος], [--- uu -u u-uu -uu --]
[εἰς ἕν ἀγειρόμενοι, μία δέ σφισι πᾶσι κέλευθος], [- u u-uu- uu - uu -u u--]
[πομπή τε ῥιπή τε καὶ αὖ παλινόστιμος ὁρμή.], [-- - -- u u - uu-uu --]
[Θρηΐκιον δ᾽ἀνύουσι Βοὸς Πόρον αἰολόφυλοι], [-uu- uu-u u- uu -uu--]
[ἑσμοὶ Βεβρυκίην τε παρὲξ ἅλα καὶ στόμα Πόντου], [-- -uu- u u- uu - uu --]
[στεινὸν ἀμειβόμενοι δολιχὸν δρόμον Ἀμφιτρίτης.], [-u u-uu- uu- uu -u--]
[ὡς δ᾽ὅτ᾽ ἀπ᾽ Αἰθιόπων τε καὶ Αἰγύπτοιο ῥοάων], [- u u -uu- u u ---u u--]
[ὑψιπετὴς γεράνων χορὸς ἔρχεται ἠεροφώνων,], [-uu- uu- uu -uu -uu--]
[Ἄτλαντος νιφόεντα πάγον καὶ χεῖμα φυγοῦσαι], [--- uu-u u- - -u u--]
[Πυγμαίων τ᾽ὀλιγοδρανέων ἀμενηνὰ γένεθλα·], [--- uu-uu- uu-u u--]
[τῇσι δ᾽ἄρ᾽ ἱπταμένῃσι κατὰ στίχας εὐρέες ἑσμοὶ], [-u u -uu-u u- uu -uu --]
[ἠέρα τε σκιάουσι καὶ ἄλλυτον ὄγμον ἔχουσιν·], [-uu - uu-u u -uu -u u--]
[ὣς τότε μυριόφυλοι ἁλὸς τέμνουσι φάλαγγες], [- uu -uu-u u- --u u--]
[Εὔξεινον μέγα κῦμα· περιπλήθει δὲ θάλασσα], [--- uu -u u--- u u--]
[πυκνὸν ὑποφρίσσουσα λατυσσομένη πτερύγεσσιν,], [-u u---u u-uu- uu--]
[εἰσόκ᾽ ἐπειγόμενοι δολιχὸν στόλον ἀμπαύσωσι], [-u u-uu- uu- uu ----]
[καὶ τόκον. ἀλλ᾽ ὅτε μέτρα παραστείχῃσιν ὀπώρης,], [- uu - uu -u u---u u--]
[νόστου μιμνήσκονται, ἐπεὶ κρυερώτερον ἄλλων], [-- ---u u- uu-uu --]
[χεῖμα κατασπέρχει κείνην ἅλα δινήεσσαν·], [-u u--- -- uu ----]
[οὐ γὰρ τηλεβαθής, ῥέα δὲ στυφελίζετ᾽ ἀήταις,], [- - -uu- uu - uu-u u--]
[οἵ μιν ἐπιρρήσσουσιν ὑπερφίαλοί τ᾽ὀλοοί τε.], [- u u---u u-uu- uu- -]
[τοὔνεκ᾽ ἀλυσκάζοντες Ἀμαζονίης ἀπὸ λίμνης], [-u u---u u-uu- uu --]
[αὖτις ὁμοῦ τεκέεσσιν ὑποτροπάδην φορέονται,], [-u u- uu-u u-uu- uu--]
[κίδνανται δ᾽ἀνὰ πόντον, ὅπῃ θρέψονται ἕκαστοι.], [--- uu -u u- --u u--]
[ἀλλ᾽ ὅσα μὲν μαλάκεια φατίζεται, οἷσί τ᾽ἀναίμων], [- uu - uu-u u-uu -u u--]
[ἐστὶ φυὴ μελέων καὶ ἀνόστεος, ὅσσα τε φῦλα], [-u u- uu- u u-uu -u u --]
[ἢ λεπίσιν πυκινῇσι καλύπτεται, ἢ φολίδεσσι], [- uu- uu-u u-uu - uu--]
[φρακτά, τὰ δ᾽ὠοφόροισιν ὁμῶς ὠδῖσι μέλονται·], [-u u -uu-u u- --u u--]
[ἐκ δὲ κυνὸς λάβροιο καὶ αἰετοῦ ὅσσα τε φῦλα], [- u u- --u u -uu -u u --]
[κλῄζονται σελάχεια καὶ ἰχθυνόμων βασιλήων], [--- uu-u u -uu- uu--]
[δελφίνων φώκης τε βοώπιδος αὐτίκα παῖδες], [--- -- u u-uu -uu --]
[ἐκ γενετῆς ἀνέχουσιν ἐοικότες οἷσι τοκεῦσιν.], [- uu- uu-u u-uu -u u--]
[οἱ δ᾽ἦ τοι πάντες μέν, ὅσοι ναίουσι θάλασσαν], [- - - -- u u- --u u--]
[ζωοτόκοι, φιλέουσι καὶ ἀμφιέπουσι γενέθλην,], [-uu- uu-u u -uu-u u--]
[δελφίνων δ᾽οὔπω τι θεώτερον ἄλλο τέτυκται·], [--- -- u u-uu -u u--]
[ὡς ἐτεὸν καὶ φῶτες ἔσαν πάρος ἠδὲ πόληας], [- uu- - -u u- uu -u u--]
[ναῖον ὁμοῦ μερόπεσσι, Διωνύσοιο δὲ βουλῇ], [-u u- uu-u u---u u --]
[πόντον ὑπημείψαντο καὶ ἰχθύας ἀμφεβάλοντο], [-u u---u u -uu -uu--]
[γυίοις· ἀλλ᾽ ἄρα θυμὸς ἐναίσιμος εἰσέτι φωτῶν], [-- - uu -u u-uu -uu --]
[ῥύεται ἀνδρομέην ἠμὲν φρόνιν ἠδὲ καὶ ἔργα.], [-uu -uu- -- uu -u u --]
[εὖτε γὰρ ὠδίνων δίδυμον γένος ἐς φάος ἔλθῃ,], [-u u --- uu- uu - uu --]
[αὐτίχ᾽ ὁμοῦ τ᾽ἐγένοντο περὶ σφετέρην τε τεκοῦσαν], [-u u- uu-u u- uu- u u--]
[νηχόμενοι σκαίρουσι καὶ ἐνδύνουσιν ὀδόντων], [-uu- --u u ---u u--]
[εἴσω καὶ μητρῷον ὑπὸ στόμα δηθύνουσιν·], [-- - --u u- uu ----]
[ἡ δὲ φιλοφροσύνῃσιν ἀνίσχεται ἀμφί τε παισὶ], [- u u-uu-u u-uu -u u --]
[στρωφᾶται γανόωσα καὶ ἔξοχα καγχαλόωσα.], [--- uu-u u -uu -uu--]
[μαζὸν δ᾽ἀμφοτέροισι παρίσχεται, οἶον ἑκάστῳ,], [-- -uu-u u-uu -u u--]
[θήσασθαι γάλα λαρόν· ἐπεί ῥά οἱ ὤπασε δαίμων], [--- uu -u u- u u -uu --]
[καὶ γάλα καὶ μαζῶν ἰκέλην φύσιν οἷα γυναικῶν.], [- uu - -- uu- uu -u u--]
[τόφρα μὲν οὖν τοίῃσι τιθηνείῃσι μέμηλεν·], [-u u - --u u---u u--]
[ἀλλ᾽ ὅτε κουρίζωσιν ἑὸν σθένος, αὐτίκα τοῖσι], [- uu ---u u- uu -uu --]
[μήτηρ ἡγήτειρα κατέρχεται εἰς ὁδὸν ἄγρης], [-- ---u u-uu - uu --]
[ἱεμένοις θήρην τε διδάσκεται ἰχθυόεσσαν,], [-uu- -- u u-uu -uu--]
[οὐδὲ πάρος τεκέων ἑκὰς ἵσταται οὐδ᾽ ἀπολείπει,], [-u u- uu- uu -uu - uu--]
[πρίν γ᾽ὅταν ἡβήσωσι τελεσφόρα γυῖα καὶ ἀλκήν,], [- uu ---u u-uu -u u --]
[ἀλλ᾽ αἰεὶ ῥυτῆρες ἐπίσκοποι ἐγγὺς ἕπονται.], [- -- --u u-uu -u u--]
[οἷον δὴ τότε θαῦμα μετὰ φρεσὶ θηήσαιο], [-- - uu -u u- uu ----]
[τερπωλήν τ᾽ἐρόεσσαν, ὅτε πλώων ἐσίδηαι], [--- uu-u u- -- uu--]
[αὔρῃ ἐν εὐκραεῖ δεδοκημένος ἠὲ γαλήνῃ], [-u u --- uu-uu -u u--]
[δελφίνων ἀγέλας εὐειδέας, ἵμερον ἅλμης·], [--- uu- --uu -uu --]
[οἱ μὲν γὰρ προπάροιθεν ἀολλέες ἠΰτε κοῦροι], [- - - uu-u u-uu -uu --]
[ἠΐθεοι στείχουσι, νέον γένος, ὥστε χοροῖο], [-uu- --u u- uu -u u--]
[κύκλον ἀμειβόμενοι πολυειδέα ποικιλοδίνην·], [-u u-uu- uu-uu -uu--]
[τοὶ δ᾽ὄπιθεν μεγάλοι τε καὶ ἔξοχοι οὐδ᾽ ἀπάτερθεν], [- uu- uu- u u -uu - uu--]
[ἔρχονται τεκέων, φρουρὸς στρατός, ὥσθ᾽ ἁπαλοῖσι], [--- uu- -- uu - uu--]
[φερβομένοις ἕσπονται ἐν εἴαρι ποιμένες ἀμνοῖς.], [-uu- --u u -uu -uu --]
[ὡς δ᾽ὅτε μουσοπόλων ἔργων ἄπο παῖδες ἴωσιν], [- uu -uu- -- uu -u u--]
[ἀθρόοι, οἱ δ᾽ἄρ᾽ ὄπισθεν ἐπίσκοποι ἐγγὺς ἕπονται], [-uu - u u-u u-uu -u u--]
[αἰδοῦς τε πραπίδων τε νόου τ᾽ἐπιτιμητῆρες], [-- - uu- u u- uu----]
[πρεσβύτεροι· γῆρας γὰρ ἐναίσιμον ἄνδρα τίθησιν·], [-uu- -- u u-uu -u u--]
[ὣς ἄρα καὶ δελφῖνες ἑοῖς παίδεσσι τοκῆες], [- uu - --u u- --u u--]
[ἕσπονται, μή τί σφιν ἀνάρσιον ἀντιβολήσῃ.], [--- - - u u-uu -uu--]
[ναὶ μὴν καὶ φώκη κομέει γένος οὔτι χέρειον·], [- - - -- uu- uu -u u--]
[καὶ γὰρ τῇ μαζοί τε καὶ ἐν μαζοῖσι γάλακτος], [- - - -- u u - --u u--]
[εἰσὶ ῥοαί· τῇ δ᾽οὔτι μετ᾽ οἴδμασιν ἀλλ᾽ ἐπὶ χέρσου], [-u u- - -u u -uu - uu --]
[λύετ᾽ ἀνερχομένῃ γαστρὸς μόγος, ὥριος ὠδίς·], [-u u-uu- -- uu -uu --]
[μίμνει δ᾽ἤματα πάντα δυώδεκα σὺν τεκέεσσιν], [-- -uu -u u-uu - uu--]
[αὐτοῦ ἐνὶ τραφερῇ· τρισκαιδεκάτῃ δὲ σὺν ἠοῖ], [-u u- uu- --uu- u u --]
[σκύμνους ἀγκὰς ἔχουσα νεαλδέας εἰς ἅλα δύνει,], [-- -u u-u u-uu - uu --]
[παισὶν ἀγαλλομένη, πάτρην ἅτε σημαίνουσα.], [-u u-uu- -- uu ----]
[ὡς δὲ γυνὴ ξείνης γαίης ἔπι παῖδα τεκοῦσα], [- u u- -- -- uu -u u--]
[ἀσπασίως πάτρην τε καὶ ὃν δόμον εἰσαφικάνει,], [-uu- -- u u - uu -uu--]
[παῖδα δ᾽ἐν ἀγκοίνῃσι πανηματίη φορέουσα,], [-u u ---u u-uu- uu--]
[δώματα δεικνυμένη, μητρὸς νομόν, ἀμφαγαπάζει,], [-uu -uu- -- uu -uu--]
[τερπωλὴν ἀκόρεστον· ὁ δ᾽οὐ φρονέων περ ἕκαστα], [--- uu-u u - uu- u u--]
[παπταίνει, μέγαρόν τε καὶ ἤθεα πάντα τοκήων·], [--- uu- u u -uu -u u--]
[ὣς ἄρα καὶ κείνη σφέτερον γένος εἰναλίη θὴρ], [- uu - -- uu- uu -uu- -]
[ἐς πόντον προφέρει καὶ δείκνυται ἔργα θαλάσσης.], [- -- uu- - -uu -u u--]
[δαίμονες, οὐκ ἄρα μοῦνον ἐν ἀνδράσι τέκνα πέλονται], [-uu - uu -u u -uu -u u--]
[φίλτατα, καὶ φάεος γλυκερώτερα καὶ βιότοιο,], [-uu - uu- uu-uu - uu--]
[ἀλλὰ καὶ οἰωνοῖσιν ἀμειλίκτοισί τε θηρσὶν], [-u u ---u u---u u --]
[ἰχθύσι τ᾽ὠμηστῇσιν ἀμήχανος αὐτοδίδακτος], [-uu ---u u-uu -uu--]
[ἐντρέφεται τεκέων δριμὺς πόθος· ἀμφὶ δὲ παισὶ], [-uu- uu- -- uu -u u --]
[καὶ θανέειν καὶ πᾶσαν ὀϊζυρὴν κακότητα], [- uu- - -u u--- uu--]
[πρόφρονες, οὐκ ἀέκοντες, ἀναπλῆσαι μεμάασιν.], [-uu - uu-u u--- uu--]
[ἤδη τις κατ᾽ ὄρεσφιν ἐριβρύχην ἐνόησε], [-- - u u-u u--- uu--]
[θηρητὴρ τεκέεσσιν ὑπερβεβαῶτα λέοντα,], [--- uu-u u-uu-u u--]
[μαρνάμενον σφετέρης γενεῆς ὕπερ· οὐδ᾽ ὅ γε πυκνῆς], [-uu- uu- uu- uu - u u --]
[χερμάδος ἱπταμένης οὐδ αἰγανέης ἀλεγίζει,], [-uu -uu- - -uu- uu--]
[ἀλλ᾽ αὔτως ἄτρεστον ἔχει θάρσος τε μένος τε,], [- -- --u u- -- u u- -]
[βαλλόμενος καὶ ἐρεικόμενος πάσῃσι βολῇσιν·], [-uu- u u-uu- --u u--]
[οὐδ᾽ ὅ γε πρὶν θανέειν ἀναδύεται, ἀλλ᾽ ἐπὶ παισὶν], [- u u - uu- uu-uu - uu --]
[ἡμιθανὴς προβέβηκε, μέλει δέ οἱ οὔτι μόροιο], [-uu- uu-u u- u u -u u--]
[τόσσον, ὅσον μὴ παῖδας ὑπ᾽ ἀγρευτῆρσιν ἰδέσθαι], [-u u- - -u u ---u u--]
[ἑρχθέντας θήρειον ὑπ᾽ αὐτοκμῆτα καλιήν.], [--- --u u ---u u--]
[ἤδη δ᾽ἀρτιτόκοιο κυνὸς σκυλακοτρόφῳ εὐνῇ], [-- -uu-u u- uu-uu --]
[ποιμὴν ἐγχρίμψας, εἰ καὶ πάρος ἦεν ἑταῖρος,], [-- --- - - uu -u u--]
[χάσσατο, ταρβήσας μητρὸς χόλον ὑλακόεντα,], [-uu --- -- uu -uu--]
[οἷον ὑπὲρ τεκέων προφυλάσσεται, οὐδέ τιν᾽ αἰδῶ], [-u u- uu- uu-uu -u u --]
[γιγνώσκει, πᾶσιν δὲ πέλει κρυόεσσα πελάσσαι.], [--- -- u u- uu-u u--]
[οἷον δ᾽ἑλκομένας περὶ πόρτιας ἀσχαλόωσαι], [-- -uu- uu -uu -uu--]
[μητέρες οὐκ ἀπάτερθε γυναικείων στενάχουσι], [-uu - uu-u u--- uu--]
[κωκυτῶν, αὐτοὺς δὲ συναλγύνουσι νομῆας.], [--- -- u u---u u--]
[καὶ μέν τις φήνης ἀδινὸν γόον ἔκλυεν ἀνὴρ], [- - - -- uu- uu -uu --]
[ὄρθριον ἀμφὶ τέκεσσ᾽, ἢ ἀηδόνος αἰολοφώνου,], [-uu -u u- u u-uu -uu--]
[ἠὲ καὶ εἰαρινῇσι χελιδόσιν ἐγγὺς ἔκυρσε], [-u u -uu-u u-uu -u u--]
[μυρομέναις ἑά τέκνα, τά τε σφίσι ληΐσσαντο], [-uu- uu -u u - uu ----]
[ἐξ εὐνῆς ἢ φῶτες ἀπηνέες ἠὲ δράκοντες.], [- -- - -u u-uu -u u--]
[ἰχθύσι δ᾽αὖ δελφὶς μὲν ἀριστεύει φιλότητι], [-uu - -- u u--- uu--]
[παίδων, ὣς δὲ καὶ ἄλλοι ἑὸν γένος ἀμφιέπουσι.], [-- - u u -u u- uu -uu--]
[θαῦμα δ᾽ἁλιπλάγκτοιο κυνὸς τόδε· τῇ γὰρ ἕπονται], [-u u---u u- uu - u u--]
[τέκνα νεοβλαστῆ καί σφιν σάκος ἔπλετο μήτηρ·], [-u u--- - - uu -uu --]
[ἀλλ᾽ ὅτε ταρβήσωσι τά τ᾽ἄσπετα δείματ᾽ ἔασιν], [- uu ---u u -uu -u u--]
[ἐν πόντῳ, τότε παῖδας ἔσω λαγόνεσσιν ἔδεκτο], [- -- uu -u u- uu-u u--]
[αὐτὴν εἰσίθμην, αὐτὴν ὁδόν, ἔνθεν ὄλισθον], [-- --- -- uu -u u--]
[γεινόμενοι· τοῖον δὲ πόνον μογέουσά περ ἔμπης], [-uu- -- u u- uu-u u --]
[ἀσπασίως τέτληκε, πάλιν δ᾽ὑπεχεύατο παῖδας], [-uu- --u u- uu-uu --]
[σπλάγχνοις, ἂψ δ᾽ἀνέηκεν, ὅτ᾽ ἀμπνεύσωσι φόβοιο.], [-- - uu-u u ---u u--]
[τοίην καὶ ῥίνη τεκέων πορσύνεται ἀλκήν,], [-- - -- uu- --uu --]
[ἀλλ᾽ οὐκ εἰς νηδὺν κείνῃ δύσις, οἷα κύνεσσιν,], [- - - -- -- uu -u u--]
[ἀλλά οἱ ἐν πλευρῇσι διασφάγες ἀμφοτέρωθεν], [-u u - --u u-uu -uu--]
[εἰσὶν ὑπὸ πτερύγων, οἵη γένυς ἰχθύσιν ἄλλοις,], [-u u- uu- -- uu -uu --]
[τῇσιν ἀτυζομένων τέκνων φόβον ἀμφικαλύπτει.], [-u u-uu- -- uu -uu--]
[ἄλλοι δ᾽αὖθ᾽ ἑὰ τέκνα διὰ στόμα ταρβήσαντα], [-- - uu -u u- uu ----]
[δεξάμενοι ῥύονται ἅτ᾽ ἐς δόμον ἠὲ καλιήν·], [-uu- --u u - uu -u u--]
[οἷον δὴ καὶ γλαῦκος, ὃς ἔξοχα τέκν᾽ ἀγαπάζει], [-- - - -u u -uu - uu--]
[πάντων, ὅσσοι ἔασιν ἐν ἰχθύσιν ὠοτοκῆες·], [-- -u u-u u -uu -uu--]
[κεῖνος γὰρ μίμνει τε παρήμενος, ὄφρα γένωνται], [-- - -- u u-uu -u u--]
[παῖδες ὑπωάδιοι, καί σφιν παρανήχεται αἰεί·], [-u u-uu- - - uu-uu --]
[τοὺς δ᾽ὅτε κεν τρομέοντας ἴδῃ κρατερώτερον ἰχθύν,], [- uu - uu-u u- uu-uu --]
[ἀμφιχανὼν κατέδεκτο διὰ στόμα, μέσφα κε δεῖμα], [-uu- uu-u u- uu -u u --]
[χάσσηται, τότε δ᾽αὖτις ἀνέπτυσε λευκανίηθεν.], [--- uu -u u-uu -uu--]
[θύννης δ᾽οὔτιν᾽ ἔγωγ᾽ ἀθεμίστερον ἔλπομαι ἰχθὺν], [-- -u u- uu-uu -uu --]
[οὐδὲ κακοφροσύνῃ προβεβηκότα ναιέμεν ἅλμην·], [-u u-uu- uu-uu -uu --]
[ὠὰ γὰρ εὖτε τέκῃσι, φύγῃ δ᾽ὠδῖνα βαρεῖαν,], [-u u -u u-u u- --u u--]
[αὐτὴ γειναμένη καταδαίνυται ὅσσα κίχῃσι,], [-- -uu- uu-uu -u u--]
[νηλής, ἥ θ᾽ἑὰ τέκνα φυγῆς ἔτι νηΐδ᾽ ἐόντα], [-- - uu -u u- uu -u u--]
[ἐσθίει, οὐδέ μιν οἶκτος ἐσέρχεται οἷο τόκοιο.], [-uu -u u -u u-uu -u u--]
[ἔστι δ᾽ὅσ᾽ οὔτε γάμοισι φυτεύεται οὔτε γονῇσι], [-u u -u u-u u-uu -u u--]
[τίκτεται, αὐτοτέλεστα καὶ αὐτόρρεκτα γένεθλα,], [-uu -uu-u u ---u u--]
[ὄστρεα δὴ σύμπαντα, τά γ᾽ἰλύϊ τίκτεται αὐτῇ·], [-uu - --u u -uu -uu --]
[κείνων δ᾽οὔτε τι θῆλυ πέλει γένος, οὔτ᾽ ἐπ᾽ ἀμοιβῆς], [-- -u u -u u- uu - u u--]
[ἄρσενες, ἀλλ᾽ ὁμόφυλα καὶ εἴκελα πάντα τέτυκται.], [-uu - uu-u u -uu -u u--]
[ὣς δὲ καὶ ἠπεδανῆς ἀφύης ὀλιγηπελὲς ἔθνος], [- u u -uu- uu- uu-uu --]
[οὔτινος ἐκγεγάασιν ἀφ᾽ αἵματος οὐδὲ τοκήων·], [-uu -uu-u u -uu -u u--]
[εὖτε γὰρ ἐκ νεφέων Ζηνὸς νόος ὄμβρον ἀφύξῃ], [-u u - uu- -- uu -u u--]
[λάβρον ὑπὲρ πόντοιο καὶ ἄσχετον, αὐτίκα πᾶσα], [-u u- --u u -uu -uu --]
[μισγομένη δίνῃσι παλιμπνοίῃσι θάλασσα], [-uu- --u u---u u--]
[σίζει τ᾽ἀφριάᾳ τε καὶ ἵσταται οἰδαίνουσα,], [-- -uu- u u -uu ----]
[αἱ δ᾽ἐν ἀτεκμάρτοισι καὶ ἀσκέπτοισι γάμοισιν], [- u u---u u ---u u--]
[ἀθρόαι ἔκ τ᾽ἐγένοντο καὶ ἔτραφον ἔκ τ᾽ἐφάνησαν], [-uu - uu-u u -uu - uu--]
[μυρίαι, ἀβληχραί, πολιὸν γένος· ἐκ δὲ γενέθλης], [-uu --- uu- uu - u u--]
[οὔνομ᾽ ἐπικλήδην ἀφρίτιδες αὐδώωνται.], [-u u--- uu-- ----]
[ἄλλαι δ᾽ἰλυόεντος ὑπὲκ φλοίσβοιο φύονται·], [-- -uu-u u- --u u--]
[εὖτε γὰρ ἐν δίνῃσι παλιρροίῃς τε θαλάσσης], [-u u - --u u--- u u--]
[βράσσηται πάμφυρτος ἀφυσγετὸς ἐξ ἀνέμοιο], [--- --u u-uu - uu--]
[σπερχομένου, τότε πᾶσα συνίσταται εἰς ἓν ἰοῦσα], [-uu- uu -u u-uu - u u--]
[ἰλὺς εὐρώεσσα, γαληναίης δὲ ταθείσης], [-- ---u u--- u u--]
[ἐξαυτῆς ψάμαθός τε καὶ ἄσπετα φύρματα πόντου], [--- uu- u u -uu -uu --]
[πύθεται, ἐκ δὲ φύονται ἀθέσφατοι, εἴκελοι εὐλαῖς.], [-uu - u u-u u-uu -uu --]
[οὐ μέν πού τι τέτυκται ἀκιδνότερον γένος ἄλλο], [- - - u u-u u-uu- uu --]
[δειλαίης ἀφύης· νεπόδεσσι δὲ πᾶσιν ἔασι], [--- uu- uu-u u -u u--]
[δαῖς ἀγαθή· κεῖναι δὲ δέμας περιλιχμάζουσιν], [- uu- -- u u- uu----]
[ἀλλήλων· τό γε δέ σφι βορὴ βίοτός τε τέτυκται·], [--- u u - u u- uu- u u--]
[κεῖναι δ᾽εὖτε θάλασσαν ἀολλήδην ἐφέπωσιν,], [-- -u u-u u--- uu--]
[ἠέ νύ που πέτρην ἀμφίσκιον ἠὲ θαλάσσης], [-u u - -- --uu -u u--]
[διζόμεναι κευθμῶνας ὑποβρυχίην τ᾽ἀλεωρήν,], [-uu- --u u-uu- uu--]
[πᾶσα τότε γλαυκὴ λευκαίνεται Ἀμφιτρίτη.], [-u u- -- --uu -u--]
[ὡς δ᾽ὁπότ᾽ εὐρύπεδον σκιάσῃ νιφάδεσσιν ἀλωὴν], [- uu -uu- uu- uu-u u--]
[ἑσπερίου Ζεφύροιο θοὸν μένος, οὐδέ τι γαίης], [-uu- uu-u u- uu -u u --]
[κυανέης ἰδέειν ὑποφαίνεται, ἀλλ᾽ ἄρα πᾶσα], [-uu- uu- uu-uu - uu --]
[ἀργεννὴ χιόνεσσιν ἐπασσυτέραις κεκάλυπται·], [--- uu-u u-uu- uu--]
[ὣς τότ᾽ ἀπειρεσίῃσι περιπληθὴς ἀγέλῃσι], [- u u-uu-u u--- uu--]
[φαίνεται ἀργινόεσσα Ποσειδάωνος ἀλωή.], [-uu -uu-u u---u u--]
[ὧδε μὲν ἰχθύβοτοί τε νομαὶ καὶ φῦλα θαλάσσης], [-u u -uu- u u- - -u u--]
[πλάζονται· τοιῷδε γάμῳ, τοιῇδε γενέθλῃ], [--- --u u- --u u--]
[τέρπονται· τὰ δέ πού τις ἐπιχθονίοισιν ἅπαντα], [--- u u - u u-uu-u u--]
[ἀθανάτων σήμηνε· τί γὰρ μερόπεσσιν ἀνυστὸν], [-uu- --u u - uu-u u--]
[νόσφι θεῶν; οὐδ᾽ ὅσσον ὑπὲκ ποδὸς ἴχνος ἀεῖραι,], [-u u- - -u u- uu -u u--]
[οὐδ᾽ ὅσον ἀμπετάσαι βλεφάρων περιφαέα κύκλα·], [- uu -uu- uu- uu-uu --]
[ἀλλ᾽ αὐτοὶ κρατέουσι καὶ ἰθύνουσιν ἕκαστα,], [- -- uu-u u ---u u--]
[τηλόθεν ἐγγὺς ἐόντες· ἀναγκαίη δ᾽ἀτίνακτος], [-uu -u u-u u--- uu--]
[πείθεσθαι· τὴν δ᾽οὔτι τέλει σθένος οὐδέ τις ἀλκὴ], [--- - -u u- uu -u u --]
[τρηχείαις γενύεσσιν ὑπερφιάλως ἐρύσαντα], [--- uu-u u-uu- uu--]
[ἐκφυγέειν, ἅτε πῶλον ἀποπτυστῆρα χαλινῶν·], [-uu- uu -u u---u u--]
[ἀλλ᾽ αἰεὶ μάκαρες πανυπέρτατοι ἡνία πάντη], [- -- uu- uu-uu -uu --]
[κλίνουσ᾽, ᾗ κ᾽ἐθέλωσιν, ὁ δ᾽ἕσπεται ὅστε σαόφρων,], [-- - uu-u u -uu -u u--]
[πρὶν χαλεπῇ μάστιγι καὶ οὐκ ἐθέλων ἐλάηται.], [- uu- --u u - uu- uu--]
[κεῖνοι καὶ τέχνας πολυκερδέας ἀνθρώποισιν], [-- - -- uu-uu ----]
[δῶκαν ἔχειν καὶ πᾶσαν ἐπιφροσύνην ἐνέηκαν.], [-u u- - -u u-uu- uu--]
[ἄλλος δ᾽ἀλλοίοισιν ἐπώνυμος ἔπλετο δαίμων], [-- ---u u-uu -uu --]
[ἔργοις, οἷσιν ἕκαστος ἐπίσκοπον ἤρατο τιμήν.], [-- -u u-u u-uu -uu --]
[Δηὼ μὲν ζεύγλης τε βοῶν ἀρότοιό τε γαίης], [-- - -- u u- uu-u u --]
[πυρῶν τ᾽εὐκάρποιο φέρει γέρας ἀμητοῖο.], [-- ---u u- uu ----]
[δοῦρα δὲ τεκτήνασθαι ἀναστῆσαί τε μέλαθρα,], [-u u ---u u--- u u--]
[φάρεά τ᾽ἀσκῆσαι μήλων εὐανθέϊ καρπῷ], [-uu --- -- --uu --]
[Παλλὰς ἐπιχθονίους ἐδιδάξατο· δῶρα δ᾽Ἄρηος], [-u u-uu- uu-uu -u u--]
[φάσγανα χάλκειοί τε περὶ μελέεσσι χιτῶνες], [-uu --- u u- uu-u u--]
[καὶ κόρυθες καὶ δοῦρα καὶ οἶς ἐπιτέρπετ᾽ Ἐνυώ.], [- uu- - -u u - uu-u u--]
[δῶρα δὲ Μουσάων τε καὶ Ἀπόλλωνος ἀοιδαί.], [-u u --- u u ---u u--]
[Ἑρμείης δ᾽ἀγορήν τε καὶ ἀλκήεντας ἀέθλους], [--- uu- u u ---u u--]
[ὤπασεν. Ἡφαίστῳ δὲ μέλει ῥαιστήριος ἱδρώς.], [-uu --- u u- --uu --]
[καὶ τάδε τις πόντοιο νοήματα καὶ τέλος ἄγρης], [- uu - --u u-uu - uu --]
[πληθύν θ᾽ὑγροπόρων θεὸς ὤπασε τεκμήρασθαι], [-- -uu- uu -uu ----]
[ἀνδράσιν, ὃς καὶ πρῶτα μεσορραγέας κενεῶνας], [-uu - - -u u-uu- uu--]
[γαίης ἀγρομένοισιν ἐνιπλήσας ποταμοῖσι], [-- -uu-u u--- uu--]
[πευκεδανὴν ἀνέχευε καὶ ἐξέστεψε θάλασσαν,], [-uu- uu-u u ---u u--]
[ὀφρύσι καὶ ῥηγμῖσι περίδρομον ἀμφιπεδήσας,], [-uu - --u u-uu -uu--]
[εἴτε μιν εὐρυμέδοντα Ποσειδάωνα καλέσσαι,], [-u u -uu-u u---u u--]
[εἴτ᾽ ἄρα καὶ Νηρῆα παλαίφατον, εἴτ᾽ ἄρα Φόρκυν], [- uu - --u u-uu - uu --]
[βέλτερον, εἴτε τιν᾽ ἄλλον ἁλὸς θεὸν ἰθυντῆρα.], [-uu -u u -u u- uu ----]
[ἀλλ᾽ οἱ μὲν μάλα πάντες, ὅσοι τ᾽Οὔλυμπον ἔχουσι], [- - - uu -u u- --u u--]
[δαίμονες οἵ τε θάλασσαν ὅσοι τ᾽ἐΰδωρον ἄρουραν], [-uu - u u-u u- uu-u u--]
[ἠέρα τ᾽ἐνναίουσι, πανίλαον ἦτορ ἔχοιεν], [-uu ---u u-uu -u u--]
[σοί τε, μάκαρ σκηπτοῦχε, καὶ ἀγλαόπαιδι γενέθλῃ], [- u u- --u u -uu-u u--]
[καὶ λαοῖς σύμπασι καὶ ἡμετέρῃσιν ἀοιδαῖς.], [- -- --u u -uu-u u--]
[ἰχθύσι δ᾽οὔτε δίκη μεταρίθμιος οὔτε τις αἰδώς,], [-uu -u u- uu-uu -u u --]
[οὐ φιλότης· πάντες γὰρ ἀνάρσιοι ἀλλήλοισι], [- uu- -- u u-uu ----]
[δυσμενέες πλώουσιν· ὁ δὲ κρατερώτερος αἰεὶ], [-uu- --u u - uu-uu --]
[δαίνυτ᾽ ἀφαυροτέρους, ἄλλῳ δ᾽ἐπινήχεται ἄλλος], [-u u-uu- -- uu-uu --]
[πότμον ἄγων, ἕτερος δ᾽ἑτέρῳ πόρσυνεν ἐδωδήν.], [-u u- uu- uu- --u u--]
[οἱ μὲν γὰρ γενύεσσι καὶ ἠνορέῃ βιόωνται], [- - - uu-u u -uu- uu--]
[χειροτέρους· τοῖς δ᾽ἰὸν ἔχει στόμα· τοῖσι δ᾽ἄκανθαι], [-uu- - -u u- uu -u u--]
[τύμμασι λευγαλέοισιν ἀμυνέμεναι πεφύασι,], [-uu -uu-u u-uu- uu--]
[πικραί τ᾽ὀξεῖαί τε χόλου πυρόεντος ἀκωκαί.], [-- --- u u- uu-u u--]
[ὅσσοις δ᾽οὔτε βίην θεὸς ὤπασεν οὔτε τι κέντρον], [-- -u u- uu -uu -u u --]
[θήγεται ἐκ μελέων, τοῖς δ᾽ἐκ φρενὸς ὅπλον ἔφυσε], [-uu - uu- - - uu -u u--]
[βουλὴν κερδαλέην, πολυμήχανον, οἵ τε δόλοισι], [-- -uu- uu-uu - u u--]
[πολλάκι καὶ κρατερόν καὶ ὑπέρτερον ὤλεσαν ἰχθύν.], [-uu - uu- u u-uu -uu --]
[οἷον καὶ νάρκῃ τερενόχροϊ φάρμακον ἀλκῆς], [-- - -- uu-uu -uu --]
[ἕσπεται αὐτοδίδακτον ἐν οἰκείοισι μέλεσσιν.], [-uu -uu-u u ---u u--]
[ἡ μὲν γὰρ μαλακή τε δέμας καὶ πᾶσ᾽ ἀμενηνὴ], [- - - uu- u u- - - uu--]
[νωθής τε βραδυτῆτι βαρύνεται, οὐδέ κε φαίης], [-- - uu-u u-uu -u u --]
[νηχομένην ὁράαν· μάλα γὰρ δύσφραστα κέλευθα], [-uu- uu- uu - --u u--]
[εἱλεῖται πολιοῖο δι᾽ ὕδατος ἑρπύζουσα·], [--- uu-u u -uu ----]
[ἀλλά οἱ ἐν λαγόνεσσιν ἀναλκείης δόλος ἀλκή·], [-u u - uu-u u--- uu --]
[κερκίδες ἐμπεφύασι παρὰ πλευραῖς ἑκάτερθεν], [-uu -uu-u u- -- uu--]
[ἀμφίδυμοι· τῶν εἴ τις ἐπιψαύσειε πελάσσας,], [-uu- - - u u---u u--]
[αὐτίκα οἱ μελέων σθένος ἔσβεσεν, ἐν δέ οἱ αἷμα], [-uu - uu- uu -uu - u u --]
[πήγνυται, οὐδ᾽ ἔτι γυῖα φέρειν δύνατ᾽, ἀλλά οἱ ἀλκὴ], [-uu - uu -u u- uu -u u --]
[ἦκα μαραινομένοιο παρίεται ἄφρονι νάρκῃ.], [-u u-uu-u u-uu -uu --]
[ἡ δ᾽εὖ γινώσκουσα θεοῦ γέρας οἷον ἔδεκτο,], [- - ---u u- uu -u u--]
[ὕπτιον ἀγκλίνασα μένει δέμας ἐν ψαμάθοισι·], [-uu -uu- -- uu - uu--]
[κεῖται δ᾽ἀστεμφὴς οἵη νέκυς· ὃς δέ κεν ἰχθὺς], [-- --- -- uu - u u --]
[ἐγχρίμψῃ λαγόνεσσιν, ὁ μὲν λύτο, κάππεσε δ᾽αὕτως], [--- uu-u u - uu -uu --]
[ἀδρανίης βαθὺν ὕπνον, ἀμηχανίῃσι πεδηθείς·], [-uu- uu -u u-uu-u u--]
[ἡ δὲ θοῶς ἀνόρουσε καὶ οὐ κραιπνή περ ἐοῦσα,], [- u u- uu-u u - -- u u--]
[γηθοσύνη, ζωὸν δὲ κατεσθίει ἶσα θανόντι.], [-uu- -- u u-uu -u u--]
[πολλάκι καὶ κατὰ λαῖτμα μετ᾽ ἰχθύσιν ἀντιάσασα], [-uu - uu -u u -uu -uu--]
[νηχομένοις κραιπνὴν μὲν ἐπειγομένων σβέσεν ὁρμὴν], [-uu- -- u u-uu- uu --]
[ἐγγὺς ἐπιψαύσασα καὶ ἐσσυμένους ἐπέδησεν·], [-u u---u u -uu- uu--]
[ἔσταν δ᾽αὐαλέοι καὶ ἀμήχανοι, οὔτε κελεύθων], [-- -uu- u u-uu -u u--]
[δύσμοροι οὔτε φυγῆς μεμνημένοι· ἡ δὲ μένουσα], [-uu -u u- --uu - u u--]
[οὐδὲν ἀμυνομένους καταδαίνυται οὐδ᾽ ἀΐοντας.], [-u u-uu- uu-uu - uu--]
[οἷον δ᾽ὀρφναίοισιν ἐν εἰδώλοισιν ὀνείρων], [-- ---u u ---u u--]
[ἀνδρὸς ἀτυζομένοιο καὶ ἱεμένοιο φέβεσθαι], [-u u-uu-u u -uu-u u--]
[θρώσκει μὲν κραδίη, τὰ δὲ γούνατα παλλομένοιο], [-- - uu- u u -uu -uu--]
[ἀστεμφὴς ἅτε δεσμὸς ἐπειγομένοιο βαρύνει,], [--- uu -u u-uu-u u--]
[τοίην γυιοπέδην τεχνάζεται ἰχθύσι νάρκη.], [-- -uu- --uu -uu --]
[Βάτραχος αὖ νωθὴς μὲν ὁμῶς καὶ μαλθακὸς ἰχθύς,], [-uu - -- u u- - -uu --]
[αἴσχιστος δ᾽ἰδέειν· στόμα δ᾽οἴγεται εὐρὺ μάλιστα·], [--- uu- uu -uu -u u--]
[ἀλλ᾽ ἄρα καὶ τῷ μῆτις ἀνεύρατο γαστέρι φορβήν.], [- uu - - -u u-uu -uu --]
[αὐτὸς μὲν πηλοῖο κατ᾽ εὐρώεντος ἐλυσθεὶς], [-- - --u u ---u u--]
[κέκλιται ἀτρεμέων, ὀλίγην δ᾽ἀνὰ σάρκα τιταίνει,], [-uu -uu- uu- uu -u u--]
[ἥ ῥά οἱ ἐκ γένυος νεάτης ὑπένερθε πέφυκε], [- u u - uu- uu- uu-u u--]
[λεπτή τ᾽ἀργεννή τε, κακὴ δέ οἱ ἐστὶν ἀϋτμή·], [-- --- u u- u u -u u--]
[τὴν θαμὰ δινεύει, δόλον ἰχθύσι βαιοτέροισιν·], [- uu --- uu -uu -uu--]
[οἵ ῥά μιν εἰσορόωντες ἐφορμώωσι λαβέσθαι.], [- u u -uu-u u---u u--]
[αὐτὰρ ὁ τὴν ἂψ αὖτις ἐφέλκεται ἀτρέμας εἴσω,], [-u u - - -u u-uu -uu --]
[ἦκα μάλ᾽ ἀσπαίρουσαν ὑπὸ στόμα, τοὶ δ᾽ἐφέπονται], [-u u ---u u- uu - uu--]
[οὐδὲν ὀϊόμενοι κρυπτὸν δόλον, ὄφρα λάθωσι], [-u u-uu- -- uu -u u--]
[βατράχου εὐρείῃσιν ἔσω γενύεσσι μιγέντες.], [-uu ---u u- uu-u u--]
[ὡς δ᾽ὅτε τις κούφοισι πάγην ὄρνισι τιτύσκων,], [- uu - --u u- --u u--]
[πυροὺς τοὺς μὲν ἔρηνε δόλου προπάροιθε πυλάων,], [-- - u u-u u- uu-u u--]
[ἄλλους δ᾽ἔνδον ἔθηκεν, ὑπεστήριξε δὲ τέχνην·], [-- -u u-u u---u u --]
[τοὺς δὲ λιλαιομένους ἕλκει πόθος ὀξὺς ἐδωδῆς,], [- u u-uu- -- uu -u u--]
[εἴσω δὲ προγένοντο, καὶ οὐκέτι νόστος ἑτοῖμος], [-- - uu-u u -uu -u u--]
[ἐκδῦναι, δαιτὸς δὲ κακὴν εὕραντο τελευτήν·], [--- -- u u- --u u--]
[ὣς κείνους ἀμενηνὸς ἐπέσπασεν ἠπεροπεύσας], [- -- uu-u u-uu -uu--]
[βάτραχος, οὐδ᾽ ἐνόησαν ἑὸν σπεύδοντες ὄλεθρον.], [-uu - uu-u u- --u u--]
[τοῖα καὶ ἀγκυλόμητιν ἐπέκλυον ἐντύνασθαι], [-u u -uu-u u-uu ----]
[κερδώ· ὅτ᾽ οἰωνῶν ἀγέλην πλήθουσαν ἴδηται,], [-u u --- uu- --u u--]
[δοχμίη ἀγκλινθεῖσα, τανυσσαμένη θοὰ κῶλα,], [-uu ---u u-uu- uu --]
[ὄμματ᾽ ἐπιμύει, σὺν δὲ στόμα πάμπαν ἐρείδει·], [-u u--- - - uu -u u--]
[φαίης κ᾽εἰσορόων ἤ μιν βαθὺν ὕπνον ἰαύειν,], [-- -uu- - - uu -u u--]
[ἠὲ καὶ ἀτρεκέως κεῖσθαι νέκυν· ὧδε γὰρ ἄπνους], [-u u -uu- -- uu -u u --]
[αἰόλα βουλεύουσα παραβλήδην τετάνυσται·], [-uu ---u u--- uu--]
[οἱ δέ μιν εἰσορόωντες ἀολλέες ἰθὺς ἴενται], [- u u -uu-u u-uu -u u--]
[ὄρνιθες, λάχνην δὲ διαψαίρουσι πόδεσσιν,], [--- -- u u---u u--]
[ἠΰτε κερτομέοντες· ἐπὴν δέ οἱ ἐγγὺς ὀδόντων], [-uu -uu-u u- u u -u u--]
[ἔλθωσιν, τότ᾽ ἔπειτα δόλου πετάσασα θύρετρα,], [--- u u-u u- uu-u u--]
[ἐξαπίνης συνέμαρψε καὶ ἔσπασεν εὐρὺ χανοῦσα], [-uu- uu-u u -uu -u u--]
[ἄγρην κερδαλέην, ὅσσην ἕλεν οἰμήσασα.], [-- -uu- -- uu ----]
[καὶ μὲν δὴ δολόμητις ἐπίκλοπον εὕρατο θήρην], [- - - uu-u u-uu -uu --]
[σηπίη· ἐκ γάρ οἱ κεφαλῆς πεφύασιν ἀραιοὶ], [-uu - - - uu- uu-u u--]
[ἀκρέμονες προτενεῖς, ὥστε πλόκοι, οἷσι καὶ αὐτὴ], [-uu- uu- -- uu -u u --]
[ὥστε περ ὁρμιῇσιν ἐφέλκεται ἰχθύας ἄγρῃ,], [-u u ---u u-uu -uu --]
[πρηνὴς ἐν ψαμάθοισιν ὑπ᾽ ὀστράκῳ εἰλυθεῖσα.], [-- - uu-u u -uu ----]
[κείναις δὲ πλοκαμῖσι καὶ ἡνίκα κύματα θύει], [-- - uu-u u -uu -uu --]
[χείματι πετράων ἀντίσχεται, ἠΰτε τις νηῦς], [-uu --- --uu -uu - -]
[πείσματ᾽ ἐπ᾽ ἀκταίῃσιν ἀναψαμένη σπιλάδεσσι.], [-u u ---u u-uu- uu--]
[Καρῖδες δ᾽ὀλίγαι μὲν ἰδεῖν, ἴση δὲ καὶ ἀλκὴ], [--- uu- u u- -- u u --]
[γυίοις, ἀλλὰ δόλοισι καὶ ἄλκιμον ὤλεσαν ἰχθύν,], [-- -u u-u u -uu -uu --]
[λάβρακα, σφετέρῃσιν ἐπικλέα λαβροσύνῃσιν.], [--- uu-u u-uu -uu--]
[οἱ μὲν γὰρ σπεύδουσι καὶ ἰθύουσι λαβέσθαι], [- - - --u u ---u u--]
[καρίδων, ταῖς δ᾽οὔτε φυγεῖν σθένος οὔτε μάχεσθαι,], [--- - -u u- uu -u u--]
[ὀλλύμεναι δ᾽ὀλέκουσι καὶ οὓς πέφνουσι φονῆας.], [-uu- uu-u u - --u u--]
[εὖτε γὰρ ἀμφιχανόντες ἔσω μάρψωσιν ὀδόντων,], [-u u -uu-u u- --u u--]
[αἵδε θαμᾶ θρώσκουσι καὶ ἐς μεσάτην ὑπερῴην], [-u u- --u u - uu- uu--]
[ὀξὺ κέρας χρίμπτουσι, τό τε σφίσι τέλλεται ἄκρης], [-u u- --u u - uu -uu --]
[ἐκ κεφαλῆς· λάβραξ δὲ φίλης κεκορημένος ἄγρης], [- uu- -- u u- uu-uu --]
[νύγματος οὐκ ἀλέγει· τὸ δέ μιν νέμεταί τε καὶ ἕρπει,], [-uu - uu- u u - uu- u u --]
[εἰσόκε τρυχόμενόν μιν ἕλῃ μόρος ἐξ ὀδυνάων·], [-uu -uu- u u- uu - uu--]
[ὀψὲ δὲ γινώσκει νέκυος δεδαϊγμένος αἰχμῇ.], [-u u --- uu- uu-uu --]
[ἔστι δέ τις πηλοῖσιν ἐφέστιος ὠμοφάγος βοῦς,], [-u u - --u u-uu -uu- -]
[εὐρύτατος πάντεσσι μετ᾽ ἰχθύσιν· ἦ γάρ οἱ εὖρος], [-uu- --u u -uu - u u --]
[πολλάκις ἑνδεκάπηχυ δυωδεκάπηχύ τ᾽ἐτύχθη·], [-uu -uu-u u-uu-u u--]
[οὐτιδανὸς δὲ βίην καί οἱ δέμας ἄμμορον ἀλκῆς,], [-uu- u u- - - uu -uu --]
[μαλθακόν· ἐν δέ οἱ εἰσὶν ἀείδελοι ἔνδον ὀδόντες], [-uu - u u -u u-uu -u u--]
[βαιοί τ᾽οὐ κρατεροί τε· βίῃ δέ κεν οὔτι δαμάσσαι,], [-- - uu- u u- u u -u u--]
[ἀλλὰ δόλῳ καὶ φῶτας ἐπίφρονας εἷλε πεδήσας·], [-u u- - -u u-uu -u u--]
[δαιτὶ γὰρ ἀνδρομέῃ ἐπιτέρπεται, ἔξοχα δ᾽αὐτῷ], [-u u -uu- uu-uu -uu --]
[ἀνθρώπων κρέα τερπνὰ καὶ εὐάντητος ἐδωδή.], [--- uu -u u ---u u--]
[εὖτέ τιν᾽ ἀθρήσῃ νεάτην ὑπὸ βύσσαν ἰόντα], [-u u --- uu- uu -u u--]
[ἀνθρώπων, ὅσσοισιν ὑποβρύχιος πόνος ἅλμης], [--- --u u-uu- uu --]
[μέμβλεται, αὐτὰρ ὁ κοῦφος ὑπὲρ κεφαλῆφιν ἀερθεὶς], [-uu -u u -u u- uu-u u--]
[νήχεται ἀστεμφής, μεγάρων ὀρόφοισιν ἐοικώς,], [-uu --- uu- uu-u u--]
[ἄτροπος ἀμφιταθείς, σὺν δ᾽ἔρχεται, ᾗ κεν ἴῃσι], [-uu -uu- - -uu - u u--]
[δειλὸς ἀνήρ, μίμνοντι δ᾽ἐφίσταται ἠΰτε πῶμα.], [-u u- --u u-uu -uu --]
[ὡς δὲ πάϊς δολόεντα μόρον λίχνοισι μύεσσιν], [- u u- uu-u u- --u u--]
[ἔστησεν· τὸν δ᾽οὔτι πάγης λόχον ὁρμαίνοντα], [--- - -u u- uu ----]
[γαστὴρ ἔνδον ἔλασσε, θοῶς δέ οἱ ἄγγος ὕπερθε], [-- -u u-u u- u u -u u--]
[κοῖλον ἐπεσμαράγησεν, ὁ δ᾽οὐκέτι πολλὰ μενοινῶν], [-u u-uu-u u -uu -u u--]
[ἐκφυγέειν δύναται στιβαρὸν σκέπας, ὄφρα ἑ κοῦρος], [-uu- uu- uu- uu -u u --]
[μάρψῃ τε κτείνῃ τε, γέλων δ᾽ἐπιθήσεται ἄγρῃ·], [-- - -- u u- uu-uu --]
[ὣς ὅ γ᾽ὑπὲρ κεφαλῆς βροτέης ὀλοφώϊος ἰχθὺς], [- u u- uu- uu- uu-uu --]
[πέπτατ᾽ ἐρητύων ἀναδύμεναι, εἰσόκ᾽ ἀϋτμὴ], [-u u--- uu-uu -u u--]
[φῶτα λίπῃ, ψυχὴν δὲ μετεκπνεύσῃ ῥοθίοισιν·], [-u u- -- u u--- uu--]
[ἔνθα ἑ τεθνηῶτα δυσώνυμος ἀμφιέπει βοῦς], [-u u ---u u-uu -uu- -]
[δαινύμενος, τέχνῃσιν ἑλὼν δυσμήχανον ἄγρην.], [-uu- --u u- --uu --]
[καὶ μέν τις μνιαροῖσιν ἐπὶ πλαταμῶσι νοήσας], [- - - uu-u u- uu-u u--]
[καρκίνον αἰνήσει καὶ ἀγάσσεται εἵνεκα τέχνης], [-uu --- u u-uu -uu --]
[κερδαλέης· καὶ τῷ γὰρ ἐπιφροσύνην πόρε δαίμων], [-uu- - - u u-uu- uu --]
[ὄστρεα φέρβεσθαι, γλυκερὴν καὶ ἄμοχθον ἐδωδήν.], [-uu --- uu- u u-u u--]
[ὄστρεα μὲν κλη̈̂δας ἀναπτύξαντα θυρέτρων], [-uu - -- ----u u--]
[ἰλὺν λιχμάζουσι καὶ ὕδατος ἰσχανόωντα], [-- ---u u -uu -uu--]
[πέπταται, ἀγκοίνῃσιν ἐφήμενα πετραίῃσι·], [-uu ---u u-uu ----]
[καρκίνος αὖ ψηφῖδα παρὰ ῥηγμῖνος ἀείρας], [-uu - --u u- --u u--]
[λέχριος ὀξείῃσι φέρει χηλῇσι μεμαρπώς,], [-uu ---u u- --u u--]
[λάθρη δ᾽ἐμπελάει, μέσσῳ δ᾽ἐνεθήκατο λᾶαν], [-- -uu- -- uu-uu --]
[ὀστρέῳ· ἔνθεν ἔπειτα παρήμενος εἰλαπινάζει], [-uu -u u-u u-uu -uu--]
[δαῖτα φίλην· τὸ δ᾽ἄρ᾽ οὔτι καὶ ἱέμενόν περ ἐρεῖσαι], [-u u- u u -u u -uu- u u--]
[ἀμφιδύμους πλάστιγγας ἔχει σθένος, ἀλλ᾽ ὑπ᾽ ἀνάγκης], [-uu- --u u- uu - u u--]
[οἴγεται, ὄφρα θάνῃ τε καὶ ἀγρευτῆρα κορέσσῃ.], [-uu -u u- u u ---u u--]
[τῷ δ᾽ἴσα τεχνάζουσι καὶ ἀστέρες ἑρπυστῆρες], [- uu ---u u -uu ----]
[εἰνάλιοι· καὶ τοῖς γὰρ ἐπ᾽ ὄστρεα μῆτις ὀπηδεῖ·], [-uu- - - u u -uu -u u--]
[ἀλλ᾽ οὐ λᾶαν ἄγουσι συνέμπορον οὐδ᾽ ἐπίκουρον], [- - -u u-u u-uu - uu--]
[κεῖνοι, τρηχὺ δὲ κῶλον ἐνηρείσαντο μέσοισι], [-- -u u -u u---u u--]
[πεπταμένοις· τὰ μὲν ὧδε πιέζεται, οἱ δὲ νέμονται.], [-uu- u u -u u-uu - u u--]
[ὄστρακον αὖ βυθίας μὲν ἔχει πλάκας, ἐν δέ οἱ ἰχθὺς], [-uu - uu- u u- uu - u u --]
[πίννη ναιετάει κεκλημένος· ἡ μὲν ἄναλκις], [-- -uu- --uu - u u--]
[οὔτε τι μητίσασθαι ἐπίσταται οὔτε τι ῥέξαι,], [-u u ---u u-uu -u u --]
[ἀλλ᾽ ἄρα οἱ ξυνόν τε δόμον ξυνήν τε καλύπτρην], [- uu - -- u u- -- u u--]
[καρκίνος ἐνναίει, φέρβει δέ μιν ἠδὲ φυλάσσει·], [-uu --- -- u u -u u--]
[τῷ καὶ πιννοφύλαξ κικλήσκεται· ἀλλ᾽ ὅτε κόχλου], [- - -uu- --uu - uu --]
[ἰχθὺς ἔνδον ἵκηται, ὁ δ᾽οὐ φρονέουσαν ἀμύξας], [-- -u u-u u - uu-u u--]
[δήγματι κερδαλέῳ πίννην ἕλεν· ἡ δ᾽ὀδύνῃσιν], [-uu -uu- -- uu - uu--]
[ὄστρακα συμπλατάγησε καὶ ἔνδον ἐφράσσατο ἄγρην], [-uu -uu-u u -u u-uu --]
[αὑτῇ τ᾽ἠδ᾽ ἑτάρῳ, ξυνόν θ᾽ἅμα δεῖπνον ἕλοντο.], [-- - uu- -- uu -u u--]
[ὣς ἄρα καὶ πλωτῆρσιν ἐν ὑγροπόροισιν ἔασι], [- uu - --u u -uu-u u--]
[τοὶ μὲν κερδαλέοι, τοὶ δ᾽ἄφρονες, οἷα καὶ ἡμῖν], [- - -uu- - -uu -u u --]
[ἀνδράσιν, οὐδέ τι πᾶσιν ἐναίσιμόν ἐστι νόημα.], [-uu -u u -u u-uu -u u--]
[φράζεο δ᾽ἀφραδίῃ προφερέστατον ἡμεροκοίτην], [-uu -uu- uu-uu -uu--]
[ἰχθύν, ὃν παρὰ πάντας ἀεργότατον τέκεν ἅλμη.], [-- - uu -u u-uu- uu --]
[τοῦ δ᾽ἤτοι κεφαλῆς μὲν ἄνω τέτραπται ὕπερθεν], [- -- uu- u u- --u u--]
[ὄμματα, καὶ στόμα λάβρον ἐν ὀφθαλμοῖσι μέσοισιν·], [-uu - uu -u u ---u u--]
[αἰεὶ δ᾽ἐν ψαμάθοισι πανημέριος τετάνυσται], [-- - uu-u u-uu- uu--]
[εὕδων, νυκτὶ δὲ μοῦνον ἀνέγρεται ἠδ᾽ ἀλάληται·], [-- -u u -u u-uu - uu--]
[τοὔνεκα κέκληται καὶ νυκτερίς· ἀλλά μιν ἄτη], [-uu --- - -uu -u u --]
[γαστρὸς ἀτεκμάρτοιο κακὴ λάχεν· οὐ γὰρ ἐδωδῆς], [-u u---u u- uu - u u--]
[ἢ κόρον ἠέ τι μέτρον ἐπίσταται, ἀλλ᾽ ἀτέλεστον], [- uu -u u -u u-uu - uu--]
[λυσσομανῆ βούβρωστιν ἀναιδέϊ γαστρὶ φυλάσσει·], [-uu- --u u-uu -u u--]
[οὐδέ ποτ᾽ ἂν λήξειεν ἐδητύος ἐγγὺς ἐούσης,], [-u u - --u u-uu -u u--]
[εἰσόκεν οἱ νηδύς τε μέση διὰ πᾶσα ῥαγείη,], [-uu - -- u u- uu -u u--]
[αὐτός τε προταθεὶς πέσῃ ὕπτιος, ἠέ τις ἄλλος], [-- - uu- uu -uu -u u --]
[πέφνῃ μιν νεπόδων πυμάτης ἔμφορτον ἐδωδῆς.], [-- - uu- uu- --u u--]
[σῆμα δέ τοι τόδε γαστρὸς ἀειμάργοιο πιφαύσκω·], [-u u - uu -u u---u u--]
[εἰ γάρ τίς μιν ἑλὼν θήρης ἀποπειρήσαιτο], [- - - u u- -- uu----]
[χειρὶ βορὴν ὀρέγων, ὁ δὲ δέξεται, εἰσόκεν αὐτοῦ], [-u u- uu- u u -uu -uu --]
[λαβροτάτου στόματος νηήσεται ἄχρις ἐδωδή.], [-uu- uu- --uu -u u--]
[κλῦτε, γοναὶ μερόπων, οἶον τέλος ἀφραδίῃσι], [-u u- uu- -- uu -uu--]
[λαιμάργοις, ὅσον ἄλγος ἀδηφαγίῃσιν ὀπηδεῖ·], [--- uu -u u-uu-u u--]
[τῷ τις ἀεργίην δυστερπέα τῆλε διώκοι], [- u u--- --uu -u u--]
[καὶ κραδίης καὶ χειρός, ἔχοι δέ τι μέτρον ἐδωδῆς·], [- uu- - -u u- u u -u u--]
[μηδ᾽ ἐπὶ πανθοίνοισι νόον τέρποιτο τραπέζαις·], [- uu ---u u- --u u--]
[πολλοὶ γὰρ τοῖοι καὶ ἐν ἀνδράσιν, οἶσι λέλυνται], [-- - -- u u -uu -u u--]
[ἡνία, γαστρὶ δὲ πάντας ἐπιτρωπῶσι κάλωας·], [-uu -u u -u u---u u--]
[ἀλλά τις εἰσορόων φεύγοι τέλος ἡμεροκοίτου.], [-u u -uu- -- uu -uu--]
[ἔστι καὶ ὀξυκόμοισι νόος καὶ μῆτις ἐχίνοις,], [-u u -uu-u u- - -u u--]
[οἴ τ᾽ἀνέμων ἴσασι βίας ζαμενεῖς τε θυέλλας], [- uu- uu- -- uu- u u--]
[ὀρνυμένας, νώτοισι δ᾽ἀνοχλίζουσιν ἕκαστος], [-uu- --- uu--u u--]
[λᾶαν, ὅσον βαρύθοντα περὶ σφετέρῃσιν ἀκάνθαις], [-u u- uu-u u- uu-u u--]
[ῥηϊδίως φορέοιεν, ἴν᾽ ἀντία κύματος ὁρμῇ], [-uu- uu-u u -uu -uu --]
[βριθόμενοι μίμνωσι· τὸ γὰρ τρομέουσι μάλιστα,], [-uu- --u u - uu-u u--]
[μὴ σφὰς ἐπ᾽ ἠιόνεσσι κυκώμενον οἶμα κυλίσῃ·], [- u u -uu-u u-uu -u u--]
[Πουλυπόδων δ᾽οὔπω τιν᾽ ὀΐομαι ἔμμεν᾽ ἄπυστον], [-uu- -- u u-uu -u u--]
[τέχνης, οἳ πέτρῃσιν ὁμοίϊοι ἰνδάλλονται,], [-- - --u u-uu ----]
[τήν κε ποτιπτύξωσι περὶ σπείρῃς τε βάλωνται.], [- u u---u u- -- u u--]
[ἄνδρας δ᾽ἀγρευτῆρας ὁμῶς καὶ κρέσσονας ἰχθῦς], [-- ---u u- - -uu --]
[ῥηϊδίως ἀπάτῃσι παραπλάγξαντες ἄλυξαν.], [-uu- uu-u u---u u--]
[ἀλλ᾽ ὅτε χειρότερός τις ἐπισχεδὸν ἀντιβολήσῃ,], [- uu -uu- u u-uu -uu--]
[αὐτίκα πουλύποδές τε καὶ ἰχθύες ἐξεφάνησαν,], [-uu -uu- u u -uu -uu--]
[μορφῆς πετραίης ἐξάλμενοι, ἐκ δὲ δόλοιο], [-- --- --uu - u u--]
[φορβήν τ᾽ἐφράσσαντο καὶ ἐξήλυξαν ὄλεθρον.], [-- ---u u ---u u--]
[χείματι δ᾽οὔποτε φασὶν ἐπιστείχειν ἁλὸς ὕδωρ], [-uu -uu -u u--- uu --]
[πουλύποδας· ζαμενεῖς γὰρ ὑποτρομέουσιν ἀέλλας·], [-uu- uu- u u-uu-u u--]
[ἀλλ᾽ οἵ γε γλαφυρῇσιν ἐνιζόμενοι θαλάμῃσι], [- - - uu-u u-uu- uu--]
[πτήξαντες δαίνυνται ἑοὺς πόδας, ἠΰτε σάρκας], [--- --u u- uu -uu --]
[ἀλλοτρίας· οἱ δ᾽αὖτις ἑοὺς κορέσαντες ἄνακτας], [-uu- - -u u- uu-u u--]
[φύονται· τόδε πού σφι Ποσειδάων ἐπένευσε.], [--- uu - u u--- uu--]
[τοῖον καὶ βλοσυρῇσιν ἀειμάργοισι νόημα], [-- - uu-u u---u u--]
[ἄρκτοις· χειμερίην γὰρ ἀλυσκάζουσαι ὁμοκλήν,], [-- -uu- u u---u u--]
[δῦσαι φωλειοῖο μυχὸν κατὰ πετρήεντα], [-- ---u u- uu ----]
[ὃν πόδα λιχμάζουσιν, ἐδητύος ἔργον ἄπαστον,], [- uu ---u u-uu -u u--]
[μαιόμεναι δαίτην ἀνεμώλιον, οὐδ᾽ ἐθέλουσι], [-uu- -- uu-uu - uu--]
[προβλώσκειν, εὐκραὲς ἕως ἔαρ ἡβήσειεν.], [--- --u u- uu ----]
[ἔξοχα δ᾽ἀλλήλοισιν ἀνάρσιον ἔχθος ἔχουσι], [-uu ---u u-uu -u u--]
[κάραβος ἀϊκτὴρ μύραινά τε πουλύποδές τε,], [-uu --- --u u -uu- -]
[ἀλλήλους δ᾽ὀλέκουσιν ἀμοιβαίοισι φόνοισιν.], [--- uu-u u---u u--]
[αἰεὶ δ᾽ἰχθυόεσσα μετὰ σφίσιν ἵστατ᾽ ἐνυὼ], [-- -uu-u u- uu -u u--]
[καὶ μόθος, ἄλλου δ᾽ἄλλος ἑὴν ἐνεπλήσατο νηδύν.], [- uu -- -u u- uu-uu --]
[ἡ μὲν ὑπὲκ πέτρης ἁλιμυρέος ὁρμηθεῖσα], [- u u- -- uu-uu ----]
[φοιταλέη μύραινα διέσσυται οἴδματα πόντου,], [-uu- --u u-uu -uu --]
[φορβὴν μαιομένη, τάχα δ᾽εἴσιδε πούλυπον ἀκτῆς], [-- -uu- uu -uu -uu --]
[ἄκρα διερπύζοντα καὶ ἀσπασίην ἐπί θήρην], [-u u---u u -uu- uu --]
[ἔσσυτο γηθομένη· τὸν δ᾽οὐ λάθεν ἐγγὺς ἐοῦσα·], [-uu -uu- - - uu -u u--]
[ἀλλ᾽ ἤτοι πρῶτον μὲν ἀτυζόμενος δεδόνηται], [- -- -- u u-uu- uu--]
[ἐς φόβον, οὐδ᾽ ἄρα μῆχος ἔχει μύραιναν ἀλύξαι], [- uu - uu -u u- --u u--]
[ἕρπων νηχομένην τε καὶ ἄσχετα μαιμώωσαν.], [-- -uu- u u -uu ----]
[αἶψα δέ μιν κατέμαρψε γένυν τ᾽ἐνέρεισε δαφοινήν·], [-u u - uu-u u- uu-u u--]
[πούλυπος αὖτ᾽ ἀέκων ὀλοῆς ὑπὸ μάρνατ᾽ ἀνάγκης,], [-uu - uu- uu- uu -u u--]
[ἀμφὶ δέ οἱ μελέεσσιν ἑλίσσεται, ἄλλοτε ἄλλας], [-u u - uu-u u-uu -uu --]
[παντοίας στροφάλιγγας ὑπό σκολιοῖσιν ἱμᾶσι], [--- uu-u u- uu-u u--]
[τεχνάζων, εἴ πώς μιν ἐρητύσειε βρόχοισιν], [--- - - u u---u u--]
[ἀμφιβαλών· ἀλλ᾽ οὔτι κακῶν ἄκος οὔτ᾽ ἀλεωρή·], [-uu- - -u u- uu - uu--]
[ῥεῖα γὰρ ἀμφιπεσόντος ὀλισθηροῖς μελέεσσιν], [-u u -uu-u u--- uu--]
[ὀτραλέη μύραινα διαρρέει οἷάπερ ὕδωρ·], [-uu- --u u-uu -uu --]
[αὐτὰρ ὅ γ᾽ἄλλοτε νῶτα παναίολα, ἄλλοτε δειρὴν], [-u u -uu -u u-uu -uu --]
[οὐρήν τ᾽ἀκροτάτην περιβάλλεται, ἄλλοτε δ᾽αὖτε], [-- -uu- uu-uu -uu --]
[ἐμπίπτει στόματός τε πύλαις γενύων τε μυχοῖσιν.], [--- uu- u u- uu- u u--]
[ὡς δὲ παλαισμοσύνης γυιαλκέος ἴδμονες ἄνδρες], [- u u-uu- --uu -uu --]
[δηρὸν ἐπ᾽ ἀλλήλοισιν ἑὴν ἀναφαίνετον ἀλκήν,], [-u u ---u u- uu-uu --]
[ἤδη δ᾽ἐκ μελέων λιαρὸς καὶ ἀθέσφατος ἱδρὼς], [-- - uu- uu- u u-uu --]
[χεύεται ἀμφοτέροισι· τὰ δ᾽αἰόλα κέρδεα τέχνης], [-uu -uu-u u -uu -uu --]
[πλάζονται, χεῖρές τε περὶ χροῒ κυμαίνονται·], [--- -- u u- uu ----]
[ὣς καὶ πουλύποδος κοτυληδόνες οὐ κατὰ κόσμον], [- - -uu- uu-uu - uu --]
[πλαζόμεναι κενεῇσι παλαισμοσύναις μογέουσιν.], [-uu- uu-u u-uu- uu--]
[ἡ δέ μιν ὀξυτόμοισιν ὑπὸ ῥιπῇσιν ὀδόντων], [- u u -uu-u u- --u u--]
[δαρδάπτει· μελέων δὲ τὰ μὲν κατεδέξατο γαστήρ,], [--- uu- u u - uu-uu --]
[ἄλλα δ᾽ἔτ᾽ ἐν γενύεσσι θοοὶ τρίβουσιν ὀδόντες,], [-u u - uu-u u- --u u--]
[ἄλλα δέ τ᾽ἀσπαίρει καὶ ἑλίσσεται ἡμιδάϊκτα,], [-u u --- u u-uu -uu--]
[εἰσέτι παιφάσσοντα καὶ ἐκφυγέειν ἐθέλοντα.], [-uu ---u u -uu- uu--]
[ὡς δ᾽ὅτ᾽ ἀνὰ ξυλόχους ὀφίων στίβον ἐξερεείνων], [- u u- uu- uu- uu -uu--]
[βριθόκερως ἔλαφος ῥινήλατον ἴχνος ἀνεῦρε,], [-uu- uu- --uu -u u--]
[χειὴν δ᾽εἰσαφίκανε καὶ ἑρπετὸν εἴρυσεν ἔξω], [-- -uu-u u -uu -uu --]
[δάπτει τ᾽ἐμμενέως· ὁ δ᾽ἐλίσσεται ἀμφί τε γοῦνα,], [-- -uu- u u-uu -u u --]
[δειρήν τε στέρνον τε· τὰ δ᾽ἡμίβρωτα κέχυνται], [-- - -- u u ---u u--]
[ἅψεα, πολλὰ δ᾽ὀδόντες ὑπὸ στόμα δαιτρεύουσιν·], [-uu -u u-u u- uu ----]
[ὣς καὶ πουλύποδος δνοπαλίζεται αἰόλα γυῖα], [- - -uu- uu-uu -uu --]
[δυσμόρου· οὐδέ ἑ μῆτις ἐπιφροσύνης ἐσάωσε], [-uu -u u -u u-uu- uu--]
[πετραίης· εἰ γάρ ποτ᾽ ἀλευόμενος περὶ πέτρην], [--- - - u u-uu- uu --]
[πλέξηται, χροιήν τε πανείκελον ἀμφιέσηται,], [--- -- u u-uu -uu--]
[ἀλλ᾽ οὐ μυραίνης ἔλαθεν κέαρ, ἀλλά ἑ μούνη], [- - --- uu- uu -u u --]
[φράζεται, ἄπρηκτον δὲ πέλει κείνοιο νόημα.], [-uu --- u u- --u u--]
[ἔνθα μιν οἰκτείρειας ἀκοσμοτάτοιο μόροιο,], [-u u ---u u-uu-u u--]
[ὡς ὁ μὲν ἐν πέτρῃσιν ὑφέξεται, ἡ δέ οἱ ἄγχι], [- u u - --u u-uu - u u --]
[ἠΰτ᾽ ἐπεγγελόωσα παρίσταται· ὧδέ κε φαίης], [-u u-uu-u u-uu -u u --]
[μυθεῖσθαι μύραιναν ἀπηνέα κερτομέουσαν·], [--- --u u-uu -uu--]
[τί πτώσσεις δολομῆτα; τίν᾽ ἔλπεαι ἠπεροπεύειν;], [- -- uu-u u -uu -uu--]
[ἦ τάχα καὶ πέτρης πειρήσομαι, ἤν σε καὶ εἴσω], [- uu - -- --uu - u u --]
[δέξηται σπιλὰς ἥδε καὶ ἠμύσασα καλύψῃ.], [--- uu -u u -uu- ---]
[αὐτίκα δ᾽ἀγκύλον ἕρκος ἐνιπλήξασα λαφύσσει,], [-uu -uu -u u---u u--]
[χοιράδος αὖ ἐρύουσα περίτρομον· αὐτὰρ ὅ γ᾽οὔτι,], [-uu - uu-u u-uu -u u --]
[οὐδὲ δαϊζόμενος, λείπει πάγου οὐδ᾽ ἀνίησιν,], [-u u-uu- -- uu - uu--]
[ἀλλ᾽ ἔχεται πέτρης εἱλιγμένος, εἰσόκεν αὐταὶ], [- uu- -- --uu -uu --]
[λείπωνται μοῦναι κοτυληδόνες ἐμπεφυυῖαι.], [--- -- uu-uu -uu--]
[ὡς δ᾽ὅτε περθομένης δηίων ὑπὸ χερσὶ πόληος,], [- uu -uu- -- uu -u u--]
[ἑλκομένων παίδων τε δορυκτήτων τε γυναικῶν,], [-uu- -- u u--- u u--]
[κοῦρον ἀνὴρ δειρῇ τε καὶ ἀγκάσιν ἐμπεφυῶτα], [-u u- -- u u -uu -uu--]
[γειναμένης ἐρύσῃ πολέμου νόμῳ, αὐτὰρ ὁ χεῖρας], [-uu- uu- uu- uu -u u --]
[πλέγδην οὐκ ἀνίησιν ἀπ᾽ αὐχένος, οὐδέ ἑ μήτηρ], [-- - uu-u u -uu -u u --]
[κωκυτῷ προΐησιν, ὁμοῦ δέ οἱ ἕλκεται αὐτή·], [--- uu-u u- u u -uu --]
[ὣς καὶ πουλύποδος δειλὸν δέμας ἑλκομένοιο], [- - -uu- -- uu -uu--]
[λισσάδι μυδαλέῃ περιφύεται, οὐδ᾽ ἀνίησι.], [-uu -uu- uu-uu - uu--]
[Κάραβος αὖ μύραιναν ἀπηνέα περ μάλ᾽ ἐοῦσαν], [-uu - --u u-uu - u u--]
[ἐσθίει, αὐτοφόνοισιν ἀγηνορίῃσι δαμεῖσαν.], [-uu -uu-u u-uu-u u--]
[ἦ γὰρ ὁ μὲν πέτρης σχεδὸν ἵσταται, ᾗ ἔνι ναίει], [- u u - -- uu -uu - uu --]
[ὀτραλέη μύραινα· δύω δ᾽ἀνὰ κέντρα τιτήνας], [-uu- --u u- uu -u u--]
[δήϊα φυσιόων προκαλίζεται ἐς μόθον ἐλθεῖν,], [-uu -uu- uu-uu - uu --]
[ἶσος ἀριστῆϊ προμάχῳ στρατοῦ, ὅς ῥά τε χειρῶν], [-u u--- uu- uu - u u --]
[ἠνορέῃ πολέμου τε δαημοσύνῃσι πεποιθὼς], [-uu- uu- u u-uu-u u--]
[ἔντεσι καρτύνας βριαρὸν δέμας, ὀξέα πάλλων], [-uu --- uu- uu -uu --]
[ἔγχεα, δυσμενέων προκαλίζεται ὅς κ᾽ἐθέλῃσιν], [-uu -uu- uu-uu - uu--]
[ἀντιάαν· τάχα δ᾽ἄλλον ἀριστήων ὀροθύνει·], [-uu- uu -u u--- uu--]
[ὣς ὅ γε μυραίνης θήγει φρένας, οὐδ᾽ ἐπὶ μῶλον], [- u u --- -- uu - uu --]
[δηθύνει, θαλάμης δὲ διαΐξασα κελαινή,], [--- uu- u u-uu- ---]
[αὐχένα γυρώσασα, χόλῳ μέγα παιφάσσουσα], [-uu ---u u- uu ----]
[ἀντιάᾳ· τὸν δ᾽οὔτι περισπέρχουσά περ αἰνῶς], [-uu- - -u u---u u --]
[βλάπτει τρηχὺν ἐόντα, γένυν δ᾽ἀνεμώλιον αὔτως], [-- -u u-u u- uu-uu --]
[ἐγχρίμπτει, στερεοῖσι δ᾽ἐτώσια μαίνετ᾽ ὀδοῦσιν·], [--- uu-u u-uu -u u--]
[οἱ δὲ πάλιν γενύεσσιν ἀπηνέος ὡς ἀπὸ πέτρης], [- u u- uu-u u-uu - uu --]
[παλλόμενοι κάμνουσι καὶ ἀμβλύνονται ἐρωῆς.], [-uu- --u u ---u u--]
[τῆς δὲ μέγα φλεγέθει καὶ ὀρίνεται ἄγριον ἦτορ,], [- u u- uu- u u-uu -uu --]
[εἰσόκε μιν χηλῇσιν ἐπαΐξας δολιχῇσιν], [-uu - --u u--- uu--]
[κάραβος αὐχενίοιο λάβῃ μέσσοιο τένοντος·], [-uu -uu-u u- --u u--]
[ἴσχει δ᾽ἐμπεφυὼς χαλκείῃ ὥστε πυράγρῃ,], [-- -uu- --- -u u--]
[νωλεμές, οὐδ᾽ ἀνίησι καὶ ἐσσυμένην περ ἀλύξαι·], [-uu - uu-u u -uu- u u--]
[ἡ δὲ βίῃ μογέουσα καὶ ἀσχαλόωσ᾽ ὀδύνῃσι,], [- u u- uu-u u -uu- uu--]
[πάντῃ δινεύει σκολιὸν δέμας, αἶψα δὲ νῶτα], [-- --- uu- uu -u u --]
[καράβου ὀξυβελῆ περιβάλλεται ἀμφιχυθεῖσα,], [-uu -uu- uu-uu -uu--]
[ἐν δ᾽ἐπάγη σκώλοισι καὶ ὀξείῃσιν ἀκωκαῖς], [- uu- --u u ---u u--]
[ὀστράκου, ὠτειλαῖς δὲ περιπλήθουσα θαμειαῖς], [-uu --- u u---u u--]
[ὄλλυται αὐτοδάϊκτος, ὑπ᾽ ἀφραδίῃσι θανοῦσα.], [-uu -uu-u u -uu-u u--]
[ὡς δ᾽ὅτε θηροφόνων τις ἀνὴρ δεδαημένος ἔργων,], [- uu -uu- u u- uu-uu --]
[λαῶν ἀμφιδόμοισιν ἐναγρομένων ἀγορῇσι,], [-- -uu-u u-uu- uu--]
[πόρδαλιν οἰστρηθεῖσαν ἐνὶ ῥοίζοισιν ἱμάσθλης], [-uu ---u u- --u u--]
[ἐγχείῃ δέχεται ταναήκεϊ δοχμὸς ὑποστάς·], [--- uu- uu-uu -u u--]
[ἡ δὲ καὶ εἰσορόωσα γένυν θηκτοῖο σιδήρου], [- u u -uu-u u- --u u--]
[ἄγρια κυμαίνουσα κορύσσεται, ἐν δ᾽ἄρα λαιμῷ], [-uu ---u u-uu - uu --]
[ἠΰτε δουροδόκῃ χαλκήλατον ἔσπασεν αἰχμήν·], [-uu -uu- --uu -uu --]
[ὣς ἄρα καὶ μύραιναν ἕλεν χόλος ἀφραδίῃσι], [- uu - --u u- uu -uu--]
[δύσμορον, αὐτοτύποισιν ὑπ᾽ ὠτειλῇσι δαμεῖσαν.], [-uu -uu-u u ---u u--]
[τοίην που τραφερῆς γαίης ἔπι δῆριν ἔθεντο], [-- - uu- -- uu -u u--]
[ἄμφω ἐνὶ ξυλόχοισιν ὄφις καὶ τρηχὺς ἐχῖνος], [-u u- uu-u u- - -u u--]
[ἀντόμενοι· καὶ τοῖς γὰρ ἀνάρσιος αἶσα μέμηλεν.], [-uu- - - u u-uu -u u--]
[ἤτοι ὁ μὲν προϊδὼν ὀλοφώϊον ἑρπυστῆρα,], [-u u - uu- uu-uu ----]
[φραξάμενος πυκινῇσιν ὑπὸ προβλῆσιν ἀκάνθαις], [-uu- uu-u u- --u u--]
[εἱλεῖται σφαιρηδόν, ὑφ᾽ ἕρκεϊ γυῖα φυλάσσων,], [--- --u u -uu -u u--]
[ἔνδοθεν ἑρπύζων· ὁ δέ οἱ σχεδὸν αὐτίκα θύνων], [-uu --- u u - uu -uu --]
[πρῶτα μὲν ἰοτόκοισιν ἐπισπέρχει γενύεσσιν,], [-u u -uu-u u--- uu--]
[ἀλλ᾽ αὔτως μογέει κενεὸν πόνον· οὐ γὰρ ἱκάνει], [- -- uu- uu- uu - u u--]
[χρωτὸς ἔσω μαλεροῖσι καὶ ἱέμενός περ ὀδοῦσι·], [-u u- uu-u u -uu- u u--]
[τοίη μιν λάχνη δυσπαίπαλος ἀμφιβέβηκεν·], [-- - -- --uu -uu--]
[αὐτὰρ ὁ κυκλοτερὴς ὁλοότροχος αἰόλα γυῖα], [-u u -uu- uu-uu -uu --]
[δινεύων, πυκινῇσι κυλινδόμενος στροφάλιγξιν,], [--- uu-u u-uu- uu--]
[ἐμπίπτει σπείρῃσι καὶ οὐτάζει βελέεσσι], [--- --u u --- uu--]
[χαίτης ὀξυτόμοισιν· ὁ δ᾽ἄλλοθεν εἴβεται ἄλλος], [-- -uu-u u -uu -uu --]
[ἰχὼρ αἱματόεις, τὸν δ᾽ἕλκεα πόλλ᾽ ἀνιάζει.], [-- -uu- - -uu - uu--]
[ἔνθα μιν ἀμφιβαλὼν περιηγέϊ πάντοθεν ὁλκῷ], [-u u -uu- uu-uu -uu --]
[ὑγρὸς ὄφις χαλεποῖσι περιπλέγδην ὑπὸ δεσμοῖς], [-u u- uu-u u--- uu --]
[ἴσχει τ᾽ἐμπρίει τε χόλῳ τ᾽ἐνερείδεται ἀλκήν.], [-- --- u u- uu-uu --]
[τοῦ δ᾽εἴσω τάχα πᾶσαι ὀλισθαίνουσιν ἄκανθαι], [- -- uu -u u---u u--]
[ὀξέα πεφρικυῖαι· ὁ δ᾽ἐν σκολόπεσσι πεπηγὼς], [-uu ---u u - uu-u u--]
[οὔτε βίην ἀνίησι καὶ οὐκ ἐθέλων πεπέδηται,], [-u u- uu-u u - uu- uu--]
[ἀλλὰ μένει γόμφοισιν ἅτε κρατεροῖσιν ἀρηρώς,], [-u u- --u u- uu-u u--]
[ὄφρα θάνῃ, σὺν δ᾽αὐτὸν ἀπέφθισε θῆρα πιέζων], [-u u- - -u u-uu -u u--]
[πολλάκις, ἀλλήλοις δὲ μόρος καὶ πῆμα γένοντο·], [-uu --- u u- - -u u--]
[πολλάκι δ᾽ἐξήλυξε καὶ ἔκφυγε δεινὸς ἐχῖνος,], [-uu ---u u -uu -u u--]
[ἐκδὺς ἑρπυστῆρος ἀλυκτοπέδης τε κελαινῆς,], [-- ---u u-uu- u u--]
[εἰσέτι τεθνηῶτος ἔχων περὶ σάρκας ἀκάνθαις.], [-uu ---u u- uu -u u--]
[τοίη καὶ μύραινα κακόφρονι δάμναται ἄτῃ,], [-- - --u u-uu -uu --]
[καράβῳ ἁρπαλέη τε καὶ εὐάντητος ἐδωδή.], [-uu -uu- u u ---u u--]
[Κάραβον αὖ καὶ τρηχὺν ὁμῶς καὶ κραιπνὸν ἐόντα], [-uu - - -u u- - -u u--]
[δαίνυτ᾽ ἀφαυρότερός περ ἐὼν καὶ νωθρὸς ἐρωὴν], [-u u-uu- u u- - -u u--]
[πούλυπος· ἡνίκα γάρ μιν ὑπὸ σπιλάδεσσι νοήσῃ], [-uu -uu - u u- uu-u u--]
[αὔτως ἀτρεμέοντα καὶ ἥμενον, αὐτὰρ ὁ λάθρη], [-- -uu-u u -uu -u u --]
[νῶτον ἐπαΐξας περιβάλλεται αἰόλα δεσμά,], [-u u--- uu-uu -uu --]
[ἰφθίμων δολιχῇσι ποδῶν σειρῇσι πιέζων,], [--- uu-u u- --u u--]
[σὺν δὲ οἱ ἀκραίῃς κοτυληδόσι θερμὸν ἐρείδει], [- u u --- uu-uu -u u--]
[αὐλὸν ἐπισφίγγων στόματος μέσον, οὐδ̔ ἀνίησι], [-u u--- uu- uu - uu--]
[πνοιὴν ἠερίην οὔτ᾽ ἔνδοθεν οὔθ᾽ ἑτέρωθεν·], [-- -uu- - -uu - uu--]
[καὶ γὰρ καὶ νεπόδεσσι παλίρροος ἕλκεται ἀήρ·], [- - - uu-u u-uu -uu --]
[ἀλλ᾽ ἔχει ἀμφιπεσών· ὁ δὲ νήχεται, ἄλλοτε μίμνει,], [- uu -uu- u u -uu -uu --]
[ἄλλοτε δ᾽ἀσπαίρει, ποτὲ δὲ προβλῆσιν ὑπ᾽ ἄκραις], [-uu --- uu - --u u --]
[ῥήγνυται· αὐτὰρ ὅ γ᾽οὔτι βίης μεθίησιν ἄεθλον,], [-uu -u u -u u- uu-u u--]
[ὄφρα ἑ τεθνηῶτα λίπῃ ψυχή τε καὶ ἀλκή.], [-u u ---u u- -- u u --]
[δὴ τότε μιν προπεσόντα παρήμενος ἐν ψαμάθοισι], [- uu - uu-u u-uu - uu--]
[δαίνυται, ἠΰτε κοῦρος ὑπὲκ μαζοῖο τιθήνης], [-uu -uu -u u- --u u--]
[χείλεσιν αὖ ἐρύει λαρὸν γλάγος· ὣς ὅ γε σάρκας], [-uu - uu- -- uu - u u --]
[λάπτων ὀξυπόροιο κατέσπασεν ἄγγεος ἔξω], [-- -uu-u u-uu -uu --]
[μυζήσας, γλυκερῆς δὲ βορῆς ἐνεπλήσατο νηδύν.], [--- uu- u u- uu-uu --]
[ὡς δέ τις ἡμερόκοιτος ἀνὴρ ληΐστορι τέχνῃ], [- u u -uu-u u- --uu --]
[ὁρμαίνων ἀΐδηλα, δίκης σέβας οὔποτ᾽ ἀέξων,], [--- uu-u u- uu -u u--]
[ἑσπέριος στεινῇσι καταπτήξας ἐν ἀγυιαῖς,], [-uu- --u u--- u u--]
[ἄνδρα παραστείχοντα μετ᾽ εἰλαπίνην ἐλόχησε·], [-u u---u u -uu- uu--]
[καί ῥ᾽ὁ μὲν οἰνοβαρὴς ἕρπει πάρος, ὑγρὸν ἀείδων,], [- u u -uu- -- uu -u u--]
[οὐ μάλα νηφάλιον κλάζων μέλος· αὐτὰρ ὁ λάθρη], [- uu -uu- -- uu -u u --]
[ἐξόπιθε προὔτυψε καὶ αὐχένα χερσὶ δαφοιναῖς], [-uu- --u u -uu -u u--]
[εἷλεν ἐπιβρίσας, κλῖνέν τέ μιν ἄγριον ὕπνον], [-u u--- -- u u -uu --]
[οὐ τηλοῦ θανάτοιο καὶ εἵματα πάντ᾽ ἐναρίξας], [- -- uu-u u -uu - uu--]
[ᾤχετο, δυσκερδῆ τε φέρων καὶ ἀνέστιον ἄγρην·], [-uu --- u u- u u-uu --]
[τοιάδε καὶ πινυτοῖσι νοήματα πουλυπόδεσσιν.], [-uu - uu-u u-uu -uu--]
[οἵδε μὲν ἀντίβιοι καὶ ἀνάρσιοι ἔξοχ᾽ ἔασιν], [-u u -uu- u u-uu -u u--]
[εἰναλίων· μοῦνοι δὲ μετ᾽ ἰχθύσιν αἰολοφύλοις], [-uu- -- u u -uu -uu--]
[ποινητῆρες ἔασι καὶ ἀλλήλων ὀλετῆρες.], [---u u-u u --- uu--]
[ἄλλοι δ᾽ἰοφόροι νεπόδων, στομάτεσσι δ᾽ἀεικὴς], [-- -uu- uu- uu-u u--]
[ἰὸς ἐνιτρέφεται στυγερός τ᾽ἐπὶ δήγμασιν ἕρπει.], [-u u-uu- uu- uu -uu --]
[τοῖον καὶ σκολόπενδρα, δυσώνυμον ἑρπετὸν ἅλμης,], [-- - uu-u u-uu -uu --]
[ἶσον ἐπιχθονίῳ δέμας ἑρπετῷ· ἀλλὰ τό γ᾽ἄτην], [-u u-uu- uu -uu -u u --]
[κύντερον· εἰ γάρ οἱ τις ἐπιψαύσειε πελάσσας,], [-uu - - - u u---u u--]
[αὐτίκα οἱ κνῆστις μὲν ἐπὶ χροῒ θερμὸν ἔρευθος], [-uu - -- u u- uu -u u--]
[φοινίσσει, σμώδιξ δὲ διατρέχει ἠΰτε ποίης,], [--- -- u u-uu -uu --]
[τὴν κνίδα κικλήσκουσιν, ἐπωνυμίην ὀδυνάων.], [- uu ---u u-uu- uu--]
[ἐχθρὴ δὲ σκολόπενδρα πανέξοχον ἀσπαλιεῦσι], [-- - uu-u u-uu -uu--]
[ἐμπελάαν· εἰ γάρ ποτ᾽ ἐπιψαύσειε δελέτρου,], [-uu- - - u u---u u--]
[οὐκ ἄν τις νεπόδων κείνου πέλας ἀγκίστροιο], [- - - uu- -- uu ----]
[ἔλθοι· τοῖον γάρ οἱ ἀπεχθέα μίσγεται ἰόν.], [-- -- - u u-uu -uu --]
[τοίη καὶ βαλιῇσιν ἰουλίσι τέτροφεν ἄτη], [-- - uu-u u-uu -uu --]
[ἂν στόμα· τὰς δὲ μάλιστα βυθῶν διφήτορες ἄνδρες], [- uu - u u-u u- --uu --]
[δύπται σπογγοτόμοι τε δυηπαθέες στυγέουσιν·], [-- -uu- u u-uu- uu--]
[εὖτε γὰρ ἀθρήσωσιν ἐρευνητῆρα θαλάσσης], [-u u ---u u---u u--]
[σπερχόμενον ποτὶ βυσσὸν ὑποβρυχίοισι πόνοισιν,], [-uu- uu -u u-uu-u u--]
[αἵ δ᾽ἀπὸ πετράων μάλα μυρίαι ὁρμηθεῖσαι], [- uu --- uu -uu ----]
[ἄνδρα περιπροθέουσι καὶ ἀθρόαι ἀμφιχέονται], [-u u-uu-u u -uu -uu--]
[καί μιν ὁδοῦ βλάπτουσι πονεύμενον, ἄλλοθεν ἄλλαι], [- u u- --u u-uu -uu --]
[κνίζουσαι στομάτεσσιν ἀναιδέσιν· αὐτὰρ ὁ κάμνει], [--- uu-u u-uu -u u --]
[ὕδατι καὶ στυγερῇσιν ἰουλίσιν ἀντιβολήσας,], [-uu - uu-u u-uu -uu--]
[χερσὶ δ᾽,ὅσον σθένος ἐστίν, ἐπειγομένοις τε πόδεσσι], [-u u- uu -u u-uu- u u--]
[σεύει ἀμυνόμενος διερὸν στρατόν· αἱ δ᾽ἐφέπονται], [-u u-uu- uu- uu - uu--]
[ἀστεμφεῖς, μυίαις ἐναλίγκιοι, αἵ ῥά τ᾽ἐπ᾽ ἔργοις], [--- -- uu-uu - u u --]
[ἀνέρας ἀμητῆρας ὀπωρινὸν μογέοντας], [-uu ---u u--- uu--]
[πάντοσ᾽ ἀνιηραὶ θέρεος στίχες ἀμφιπέτονται.], [-u u--- uu- uu -uu--]
[οἱ δ᾽ἅμα μὲν καμάτῳ τε καὶ ἀκρήτοισι βολῇσιν], [- uu - uu- u u ---u u--]
[ἠέρος ἱδρώουσιν, ἀνιάζουσί τε μυίαις], [-uu ---u u---u u --]
[ἐκπάγλως· αἱ δ᾽οὐδὲν ἀναιδείης χαλόωσι,], [--- - -u u--- uu--]
[πρὶν θανέειν ἢ ξουθὸν ἀπ᾽ ἀνέρος αἷμα πάσασθαι.], [- uu- - -u u -uu -u u--]
[τόσσος ἔρως καὶ τοῖσιν ἐν ἰχθύσιν αἵματος ἀνδρῶν.], [-u u- - -u u -uu -uu --]
[οὐ μὴν θὴν ἀβληχρὸν ἔχει δάκος εὖτε χαράξῃ], [- - - --u u- uu -u u--]
[πούλυπος ἑρπυστὴρ ἢ σηπίη, ἀλλὰ καὶ αὐτοῖς], [-uu --- - -uu -u u --]
[ἐντρέφεται βαιὸς μὲν ἀτὰρ βλαπτήριος ἰχώρ.], [-uu- -- u u- --uu --]
[κέντρα δὲ πευκήεντα μετ᾽ ἰχθύσιν ὡπλίσσαντο], [-u u ---u u -uu ----]
[κωβιός, ὃς ψαμάθοισι, καὶ ὃς πέτρῃσι γέγηθε], [-uu - uu-u u - --u u--]
[σκορπίος, ὠκεῖαί τε χελιδόνες ἠδὲ δράκοντες], [-uu --- u u-uu -u u--]
[καὶ κύνες οἳ κέντροισιν ἐπώνυμοι ἀργαλέοισι,], [- uu - --u u-uu -uu--]
[πάντες ἀταρτηροῖς ὑπὸ νύγμασιν ἰὸν ἱέντες.], [-u u--- uu -uu -u u--]
[Τρυγόνι δὲ ξιφίῃ τε θεὸς κρατερώτατα δῶρα], [-uu - uu- u u- uu-uu --]
[γυίοις ἐγκατέθηκεν, ὑπέρβιον ὅπλον ἑκάστῳ], [-- -uu-u u-uu -u u--]
[καρτύνας· καὶ τῷ μὲν ὑπὲρ γένυν ἐστήριξεν], [--- - - u u- uu ----]
[ὄρθιον, αὐτόρριζον, ἀκάχμενον, οὔτι σιδήρου], [-uu ---u u-uu -u u--]
[φάσγανον, ἀλλ᾽ ἀδάμαντος ἰσόσθενες ὄβριμον ἆορ.], [-uu - uu-u u-uu -uu --]
[οὐ κείνου κρυόεσσαν ἐπιβρίσαντος ἀκωκὴν], [- -- uu-u u---u u--]
[οὐδὲ μάλα στερεὴ τλαίη λίθος οὐτηθεῖσα·], [-u u- uu- -- uu ----]
[τοίη οἱ ζαμενής τε πέλει πυρόεσσά τ᾽ἐρωή.], [-- - uu- u u- uu-u u--]
[Τρυγόνι δ᾽ἐκ νεάτης ἀνατέλλεται ἄγριον οὐρῆς], [-uu - uu- uu-uu -uu --]
[κέντρον ὁμοῦ χαλεπόν τε βίῃ καὶ ὀλέθριον ἰῷ.], [-u u- uu- u u- u u-uu --]
[οὐδέ κεν οὐ ξιφίαι, οὐ τρυγόνες ἐν γενύεσσι], [-u u - uu- - -uu - uu--]
[φορβὴν πρόσθε πάσαιντο, πάρος βελέεσσι δαφοινοῖς], [-- -u u-u u- uu-u u--]
[οὐτῆσαι ζωόν τε καὶ ἄπνοον ὅττι παρείη.], [--- -- u u -uu -u u--]
[ἀλλ᾽ ἤτοι ξιφίην μὲν ἐπὴν προλίπῃσιν ἀϋτμή,], [- -- uu- u u- uu-u u--]
[αὐτίκα οἱ κἀκεῖνο συνέφθιτο καρτερὸν ἆορ,], [-uu - --u u-uu -uu --]
[αὐτῷ δ᾽ὅπλον ἄνακτι συνέσβετο, καδδὲ λέλειπται], [-- -u u-u u-uu -u u--]
[ὀστέον οὐδενόσωρον, ἀμήχανον ὅσσον ἰδέσθαι], [-uu -uu-u u-uu -u u--]
[φάσγανον· οὐδέ κεν ἄν τι καὶ ἱέμενος τελέσειας.], [-uu -u u - u u -uu- uu--]
[τρυγονίου δ᾽οὔπω τι κακώτερον ἔπλετο πῆμα], [-uu- -- u u-uu -uu --]
[τρώματος, οὐδ᾽ ὅσα χεῖρες ἀπήϊα τεχνήσαντο], [-uu - uu -u u-uu ----]
[χαλκήων, οὐδ᾽ ὅσσα φερεπτερύγων ἐπ᾽ ὀϊστῶν], [--- - -u u-uu- u u--]
[Πέρσαι φαρμακτῆρες ὀλέθρια μητίσαντο·], [-- ---u u-uu ----]
[τρυγόνι γὰρ ζωῇ τε βέλος ῥίγιστον ὀπηδεῖ], [-uu - -- u u- --u u--]
[ζαφλεγές, οἷόν πού τις ἀνὴρ πέφρικεν ἀκούων,], [-uu -- - u u- uu- ---]
[ζώει τε φθιμένης καὶ ἀτειρέα ῥύεται ἀλκὴν], [-- - uu- u u-uu -uu --]
[ἄτροπον· οὐδ᾽ ἄρα μοῦνον ἐνὶ ζῴοις ἀΐδηλον], [-uu - uu -u u- -- uu--]
[ἄτην, ὅσσα βάλῃσιν, ἐρεύγεται, ἀλλὰ καὶ ἔρνος], [-- -u u-u u-uu -u u --]
[καὶ πέτρην ἐκάκωσε, καὶ εἴ ποθι κεῖνο πελάσσῃ.], [- -- uu-u u - uu -u u--]
[εἰ γάρ τίς κ᾽ἐριθηλὲς ἀεξόμενον φυτὸν ὥραις,], [- - - uu-u u-uu- uu --]
[θαλλοῖς τ᾽εὐφυέεσσι καὶ εὐκάρποισι γονῇσι,], [-- -uu-u u ---u u--]
[νέρθεν ὑπὸ ῥίζῃσιν ἀναιδέϊ τύμματι κείνῳ], [-u u- --u u-uu -uu --]
[οὐτήσῃ, τόδ᾽ ἔπειτα κακῇ βεβολημένον ἄτῃ], [--- u u-u u- uu-uu --]
[λήγει μὲν πετάλων, κατὰ δὲ ῥέει ἠΰτε νούσῳ·], [-- - uu- uu - uu -uu --]
[πρῶτον ἀπ᾽ ἀγλαΐης δὲ μαραίνεται, οὐδέ τι τηλοῦ], [-u u -uu- u u-uu -u u --]
[αὖόν τ᾽οὐτιδανόν τε καὶ ἄχλοον ὄψεαι ἔρνος.], [-- -uu- u u -uu -uu --]
[κεῖνό ποτ᾽ αἰγανέῃ δολιχήρεϊ κωπηέσσῃ], [-u u -uu- uu-uu ----]
[Κίρκη Τηλεγόνῳ πολυφάρμακος ὤπασε μήτηρ,], [-- -uu- uu-uu -uu --]
[αἰχμάζειν δηίοις ἅλιον μόρον· αὐτὰρ ὁ νήσῳ], [--- -- uu- uu -u u --]
[αἰγιβότῳ προσέκελσε, καὶ οὐ μάθε πώεα πέρθων], [-uu- uu-u u - uu -uu --]
[πατρὸς ἑοῦ, γεραρῷ δὲ βοηδρομέοντι τοκῆϊ], [-u u- uu- u u-uu-u u--]
[αὐτῷ, τὸν μάστευε, κακὴν ἐνεμάξατο κῆρα.], [-- - --u u- uu-uu --]
[ἔνθα τὸν αἰολόμητιν Ὀδυσσέα, μυρία πόντου], [-u u -uu-u u-uu -uu --]
[ἄλγεα μετρήσαντα πολυκμήτοισιν ἀέθλοις,], [-uu ---u u---u u--]
[τρυγὼν ἀλγινόεσσα μιῇ κατενήρατο ῥιπῇ.], [-- -uu-u u- uu-uu --]
[Θύννῳ δὲ ξιφίῃ τε συνέμπορον αἰὲν ὀπηδεῖ], [-- - uu- u u-uu -u u--]
[πῆμα· τὸ δ᾽οὔποτ᾽ ἔχουσιν ἀπότροπον οὔτε μεθέσθαι], [-u u -u u-u u-uu -u u--]
[οὔτε φυγεῖν, πτερύγεσσιν ἐνήμενον ἄγριον οἶστρον,], [-u u- uu-u u-uu -uu --]
[ὅς σφισι, καυστηροῖο κυνὸς νέον ἱσταμένοιο,], [- uu ---u u- uu -uu--]
[κέντρου πευκεδανοῖο θοὴν ἐνερείδεται ἀλκήν,], [-- -uu-u u- uu-uu --]
[ὀξὺ μάλ᾽ ἐγχρίμπτων, χαλεπὴν δ᾽ἐπὶ λύσσαν ὀρίνει,], [-u u --- uu- uu -u u--]
[θωρήξας ὀδύνῃσιν· ἐπισπέρχει δ᾽ἀέκοντας], [--- uu-u u--- uu--]
[φοιταλέῃ μάστιγι χορευέμεν· οἱ δὲ κελαινῷ], [-uu- --u u-uu - u u--]
[τύμματι παιφάσσουσι μεμηνότες, ἄλλοτε δ᾽ἄλλῃ], [-uu ---u u-uu -uu --]
[κῦμα καθιππεύουσιν, ἀνήνυτον ἄλγος ἔχοντες.], [-u u---u u-uu -u u--]
[πολλάκι καὶ νήεσσιν ἐϋκραίροις ἐνόρουσαν], [-uu - --u u--- uu--]
[ῥιπῇ ἐλαυνόμενοι δυσκραέϊ· πολλάκι δ᾽ἅλμης], [-u u-uu- --uu -uu --]
[ἔκθορον ἐς γαῖάν τε κατέδραμον ἀσπαίροντες], [-uu - -- u u-uu ----]
[καὶ μόρον ἠμείψαντο πολυκμήτων ὀδυνάων·], [- uu ---u u--- uu--]
[τοῖον γὰρ δάκος αἰνὸν ἐπιρρέπει οὐδ᾽ ἀνίησι.], [-- - uu -u u-uu - uu--]
[καὶ γάρ τοι καὶ βουσὶν ἀνάρσιος εὖτε πελάσσῃ], [- - - - -u u-uu -u u--]
[οἶστρος, ἐνιχρίμψῃ δὲ βέλος λαγόνεσσιν ἀραιαῖς,], [-u u--- u u- uu-u u--]
[οὔτε τι βουφόρβων μέλεται σέβας οὔτε νομοῖο,], [-u u --- uu- uu -u u--]
[οὔτ᾽ ἀγέλης ποίην δὲ καὶ αὔλια πάντα λιπόντες], [- uu- -- u u -uu -u u--]
[σεύονται λύσσῃ τεθοωμένοι· οὐδέ τις αὐτοῖς], [--- -- uu-uu -u u --]
[οὐ ποταμῶν, οὐ πόντος ἀνέμβατος, οὐδὲ χαράδραι], [- uu- - -u u-uu -u u--]
[ῥωγάδες, οὐ πέτρη τις ἀφοίτητος κατερύκει], [-uu - -- u u--- uu--]
[ῥιπὴν ταυρείην, ὅτ᾽ ἐπιζέσῃ ὀξὺ κελεύων], [-- --- u u-uu -u u--]
[βουτύπος, ὀτρηρῇσιν ἐπισπέρχων ὀδύνῃσι·], [-uu ---u u--- uu--]
[πάντῃ δὲ βρυχή, πάντῃ δέ οἱ ἅλματα χηλῆς], [-- - -- -- u u -uu --]
[εἱλεῖται· τοίη μιν ἄγει δριμεῖα θύελλα.], [--- -- u u- --u u--]
[καὶ τὸ μὲν ἰχθύσιν ἄλγος ὁμοίϊον ἠδὲ βόεσσι.], [- u u -uu -u u-uu -u u--]
[δελφῖνες δ᾽ἀγέλῃσιν ἁλὸς μέγα κοιρανέουσιν,], [--- uu-u u- uu -uu--]
[ἔξοχον ἠνορέῃ τε καὶ ἀγλαϊῃ κομόωντες], [-uu -uu- u u -uu- uu--]
[ῥιπῇ τ᾽ὠκυάλῳ· διὰ γὰρ βέλος ὥστε θάλασσαν], [-- -uu- uu - uu -u u--]
[ἵπτανται· φλογόεν δὲ σέλας πέμπουσιν ὀπωπαῖς], [--- uu- u u- --u u--]
[ὀξύτατον· καί πού τιν᾽ ὑποπτήσσοντα χαράδραις], [-uu- - - u u---u u--]
[καί τιν᾽ ὑπὸ ψαμάθοις εἰλυμένον ἔδρακον ἰχθύν.], [- u u- uu- --uu -uu --]
[ὅσσον γὰρ κούφοισι μετ᾽ οἰωνοῖσιν ἄνακτες], [-- - --u u ---u u--]
[αἰετοὶ ἢ θήρεσσι μετ᾽ ὠμηστῇσι λέοντες,], [-uu - --u u ---u u--]
[ὅσσον ἀριστεύουσιν ἐν ἑρπυστῆρσι δράκοντες,], [-u u---u u ---u u--]
[τόσσον καὶ δελφῖνες ἐν ἰχθύσιν ἡγεμονῆες.], [-- - --u u -uu -uu--]
[τοῖς δ᾽οὔτ᾽ ἐρχομένοις πελάσαι σχεδὸν οὔτε τις ἄντην], [- - -uu- uu- uu -u u --]
[ὄσσε βαλεῖν τέτληκεν, ὑποπτώσσουσι δ᾽ἄνακτος], [-u u- --u u---u u--]
[τηλόθεν ἅλματα δεινὰ καὶ ἄσθματα φυσιόωντος.], [-uu -uu -u u -uu -uu--]
[οἱ δ᾽ὁπότ᾽ ἰθύσωσι λιλαιόμενοι μετὰ φορβήν,], [- uu ---u u-uu- uu --]
[πάντ᾽ ἄμυδις κλονέουσιν ἀθέσφατα πώεα λίμνης,], [- uu- uu-u u-uu -uu --]
[παμφύγδην ἐλόωντες· ἐνέπλησαν δὲ φόβοιο], [--- uu-u u--- u u--]
[πάντα πόρον· σκιεροὶ δὲ μυχοὶ χθαμαλαί τε χαράδραι], [-u u- uu- u u- uu- u u--]
[στείνονται λιμένες τε καὶ ἠϊόνων ἐπιωγαὶ], [--- uu- u u -uu- uu--]
[πάντοθεν εἰλομένων· ὁ δὲ δαίνυται ὅν κ᾽ἐθέλῃσι,], [-uu -uu- u u -uu - uu--]
[κρινάμενος τὸν ἄριστον ἀπειρεσίων παρεόντων.], [-uu- u u-u u-uu- uu--]
[ἀλλ᾽ ἔμπης καὶ τοῖσιν ἀνάρσιοι ἀντιφέρονται], [- -- - -u u-uu -uu--]
[ἰχθύες, οὓς ἀμίας κικλήσκομεν· οὐδ᾽ ἀλέγουσι], [-uu - uu- --uu - uu--]
[δελφίνων, μοῦναι δὲ κατ᾽ ἀντία δηριόωνται.], [--- -- u u -uu -uu--]
[ταῖς μὲν ἀφαυρότερον θύννων δέμας, ἀμφὶ δὲ σάρκες], [- u u-uu- -- uu -u u --]
[ἀβληχραί, θαμέες δὲ διὰ στόμα λάβρον ὀδόντες], [--- uu- u u- uu -u u--]
[ὀξέα πεφρίκασι· τὸ καὶ μέγα θάρσος ἔχουσιν,], [-uu -uu- - - uu -u u--]
[οὐδὲ καταπτώσσουσιν ὑπέρβιον ἡγητῆρα.], [-u u---u u-uu ----]
[εὖτε γὰρ ἀθρήσωσιν ἀπόσσυτον οἶον ἀπ᾽ ἄλλων], [-u u ---u u-uu -u u --]
[δελφίνων ἀγέλης, οἱ δ᾽ἀθρόαι ἄλλοθεν ἄλλαι,], [--- uu- - -uu -uu --]
[ἠΰθ᾽ ὑπ᾽ ἀγγελίης στρατὸς ἄσπετος, εἰς ἕν᾽ ἰοῦσαι], [-u u -uu- uu -uu - u u--]
[στέλλονται ποτὶ μῶλον ἀθαμβέες, ὥστ᾽ ἐπὶ πύργον], [--- uu -u u-uu - uu --]
[δυσμενέων θύνοντες ἀρήϊοι ἀσπιστῆρες.], [-uu- --u u-uu ----]
[δελφὶς δ᾽ἠϋγένειος ὑπαντιόωντος ὁμίλου], [-- -uu-u u-uu-u u--]
[πρῶτα μὲν οὐκ ἀλέγει, μετὰ δ᾽ἔσσυται, ἄλλοτε ἄλλην], [-u u - uu- uu -uu -uu --]
[ἁρπάγδην ἐρύων, μενοεικέα δαῖτα κιχήσας.], [--- uu- uu-uu -u u--]
[ἀλλ᾽ ὅτε μιν πολέμοιο περιστέψωσι φάλαγγες], [- uu - uu-u u---u u--]
[πάντοθεν, ἀμφὶ δέ μιν στῖφος μέγα κυκλώσωνται,], [-uu -u u - -- uu ----]
[δὴ τότε οἱ καὶ μόχθος ὑπὸ φρένα δύεται ἤδη·], [- uu - - -u u- uu -uu --]
[ἔγνω δ᾽αἰπὺν ὄλεθρον ἀπειρεσίοις ἔνι μοῦνος], [-- -u u-u u-uu- uu --]
[ἑρχθεὶς δυσμενέεσσι· πόνος δ᾽ἀναφαίνεται ἀλκῆς.], [-- -uu-u u- uu-uu --]
[αἱ μὲν γὰρ λυσσηδὸν ἀολλέες ἀμφιχυθεῖσαι], [- - - --u u-uu -uu--]
[δελφῖνος μελέεσσι βίην ἐνέρεισαν ὀδόντων·], [--- uu-u u- uu-u u--]
[πάντῃ δὲ πρίουσι καὶ ἄτροποι ἐμπεφύασι,], [-- - --u u -uu -uu--]
[πολλαὶ μὲν κεφαλῆς δεδραγμέναι, αἱ δὲ γενείων], [-- - uu- --uu - u u--]
[γλαυκῶν, αἱ δ᾽αὐτῇσιν ἐνὶ πτερύγεσσιν ἔχονται,], [-- - --u u- uu-u u--]
[πολλαὶ δ᾽ἐν λαγόνεσσι γένυν πήξαντο δαφοινήν,], [-- - uu-u u- --u u--]
[ἄλλαι δ᾽ἀκροτάτην οὐρὴν ἕλον, αἱ δ᾽ὑπένερθε], [-- -uu- -- uu - uu--]
[νηδύν, αἱ δ᾽ἄρ᾽ ὕπερθεν ὑπὲρ νώτοιο νέμονται,], [-- - u u-u u- --u u--]
[ἄλλαι δ᾽ἐκ λοφιῆς, αἱ δ᾽αὐχένος ᾐώρηνται.], [-- - uu- - -uu ----]
[αὐτὰρ ὁ παντοίοισι περιπληθὴς καμάτοισι], [-u u ---u u--- uu--]
[πόντον ἐπαιγίζει, σφακέλῳ δέ οἱ ἔνδον ὀρεχθεῖ], [-u u--- uu- u u -u u--]
[μαινομένη κραδίη, φλεγέθει δέ οἱ ἦτορ ἀνίῃ,], [-uu- uu- uu- u u -u u--]
[πάντῃ δὲ θρώσκει καὶ ἑλίσσεται ἄκριτα θύων,], [-- - -- u u-uu -uu --]
[παφλάζων ὀδύνῃσι· κυβιστητῆρι δ᾽ἐοικὼς], [--- uu-u u---u u--]
[ἄλλοτε μὲν βαθὺ κῦμα διατρέχει ἠΰτε λαίλαψ,], [-uu - uu -u u-uu -uu --]
[ἄλλοτε δ᾽ἐς νεάτην φέρεται βρύχα, πολλάκι δ᾽ἅλμης], [-uu - uu- uu- uu -uu --]
[ἀφρὸν ὑπερθρώσκων ἀναπάλλεται, εἴ ἑ μεθείη], [-u u--- uu-uu - u u--]
[ἐσμὸς ὑπερφιάλων νεπόδων θρασύς· αἱ δ᾽ἀλίαστοι], [-u u-uu- uu- uu - uu--]
[οὔτι βίης μεθιᾶσιν, ὁμῶς δέ οἱ ἐμπεφύασι,], [-u u- uu-u u- u u -uu--]
[καί οἱ δυομένῳ τε μίαν δύνουσι κέλευθον,], [- - -uu- u u- --u u--]
[αὖτις δ᾽ἀνθρώσκοντι σὺν ἔξαλοι ἀΐσσουσιν], [-- ---u u -uu ----]
[ἑλκόμεναι· φαίης κε νέον τέρας Ἐννοσιγαίῳ], [-uu- -- u u- uu -uu--]
[τίκτεσθαι δελφῖσι μεμιγμένον ἠδ᾽ ἀμίῃσιν·], [--- --u u-uu - uu--]
[ὧδε γὰρ ἀργαλέῃ ξυνοχῇ πεπέδηται ὀδόντων.], [-u u -uu- uu- uu-u u--]
[ὡς δ᾽ὅταν ἰητὴρ πολυμήχανος, ἕλκος ἀφύσσων], [- uu --- uu-uu -u u--]
[οἰδαλέον, τῷ πολλὸν ἀνάρσιον ἔνδοθεν αἷμα], [-uu- - -u u-uu -uu --]
[ἐντρέφεται, διεράς τε γονάς, κυανόχροα λίμνης], [-uu- uu- u u- uu-uu --]
[ἑρπετά, τειρομένοιο κατὰ χροὸς ἐστήριξε,], [-uu -uu-u u- uu ----]
[δαίνυσθαι μέλαν αἷμα· τὰ δ᾽αὐτίκα γυρωθέντα], [--- uu -u u -uu ----]
[κυρτοῦται καὶ λύθρον ἐφέλκεται οὐδ᾽ ἀνίησιν,], [--- - -u u-uu - uu--]
[εἰσόκεν αἱμοβαρῆ ζωρὸν πότον αὖ ἐρύσαντα], [-uu -uu- -- uu - uu--]
[ἐκ χροὸς αὐτοκύλιστα πέσῃ μεθύουσιν ὁμοῖα·], [- uu -uu-u u- uu-u u--]
[ὣς ἀμίαις οὐ πρόσθε χαλᾷ μένος, εἰσόκε σάρκα], [- uu- - -u u- uu -uu --]
[κείνην, ἥν ποτ᾽ ἔμαρψαν, ὑπὸ στόμα δαιτρεύσωνται.], [-- - u u-u u- uu ----]
[ἀλλ᾽ ὅτε μιν προλίπωσιν, ἀναπνεύσῃ δὲ πόνοιο], [- uu - uu-u u--- u u--]
[δελφίς, δὴ τότε λύσσαν ἐσόψεαι ἡγητῆρος], [-- - uu -u u-uu ----]
[χωομένου· κρυερὴ δ᾽ἀμίαις ἀναφαίνεται ἄτη.], [-uu- uu- uu- uu-uu --]
[αἱ μὲν γὰρ φεύγουσιν, ὁ δ᾽ἐξόπιθεν κεραΐζων,], [- - - --u u -uu- uu--]
[εἰδόμενος πρηστῆρι δυσηχέϊ, πάντ᾽ ἀμαθύνει,], [-uu- --u u-uu - uu--]
[δάπτων ἐμμενέως, κατὰ δ᾽αἵματι πόντον ἐρεύθει], [-- -uu- uu -uu -u u--]
[αἰχμάζων γενύεσσι, παθὼν δ᾽ἀπετίσατο λώβην.], [--- uu-u u- uu-uu --]
[ὧδε καὶ ἐν ξυλόχοισιν ἔχει φάτις ἀγρευτήρων], [-u u - uu-u u- uu ----]
[θῶας ὑπερφιάλους ἔλαφον πέρι ποιπνύεσθαι], [-u u-uu- uu- uu ----]
[ἀγρομένους· οἱ μὲν γὰρ ἐπαΐγδην γενύεσσι], [-uu- - - u u--- uu--]
[σάρκας ἀφαρπάζουσι καὶ ἀρτιχύτοιο φόνοιο], [-u u---u u -uu-u u--]
[θερμὸν ἔαρ λάπτουσιν· ὁ δ᾽αἱμάσσων ὀδύνῃσι,], [-u u- --u u --- uu--]
[βεβρυχὼς ὀλοῇσι περίπλεος ὠτειλῇσιν,], [--- uu-u u-uu ----]
[ἄλλοτ᾽ ἐπ᾽ ἀλλοίων ὀρέων διαπάλλεται ἄκρας·], [-u u --- uu- uu-uu --]
[οἱ δέ μιν οὐ λείπουσιν, ἀεὶ δέ οἱ ἐγγὺς ἕπονται], [- u u - --u u- u u -u u--]
[ὠμησταί, ζωὸν δὲ διαρταμέοντες ὀδοῦσι], [--- -- u u-uu-u u--]
[ῥινὸν ἀποσχίζουσι, πάρος θανάτοιο κυρῆσαι,], [-u u---u u- uu-u u--]
[δαῖτα κελαινοτάτην τε καὶ ἀλγίστην πονέοντες.], [-u u-uu- u u --- uu--]
[ἀλλ᾽ ἤ τοι θῶες μὲν ἀναιδέες οὔτιν᾽ ἔτισαν], [- - - -- u u-uu -u u--]
[ποινήν, ἐκ δ᾽ἐγέλασσαν ἐπὶ φθιμένοις ἐλάφοισιν,], [-- - uu-u u- uu- uu--]
[θαρσαλέαι δ᾽ἀμίαι τάχα κύντερα δηρίσαντο.], [-uu- uu- uu -uu ----]
[δελφίνων κἀκεῖνο πανέξοχον ἔργον ἀκούων], [--- --u u-uu -u u--]
[ἠγασάμην· τοῖς εὖτ᾽ ἂν ὀλέθριος ἐγγὺς ἵκηται], [-uu- - - u u-uu -u u--]
[νοῦσος ἀταρτηρή, τοὺς δ᾽οὐ λάθεν, ἀλλ᾽ ἐδάησαν], [-u u--- - - uu - uu--]
[τέρμα βίου· πέλαγος δὲ καὶ εὐρέα βένθεα λίμνης], [-u u- uu- u u -uu -uu --]
[φεύγοντες κούφοισιν ἐπ᾽ αἰγιαλοῖσιν ἔκελσαν·], [--- --u u -uu-u u--]
[ἔνθα δ᾽ἀποπνείουσι καὶ ἐν χθονὶ μοῖραν ἕλοντο,], [-u u---u u - uu -u u--]
[ὄφρα τις ἢ μερόπων ἱερὸν τρόχιν Ἐννοσιγαίου], [-u u - uu- uu- uu -uu--]
[κείμενον αἰδέσσαιτο χυτῇ τ᾽ἐπὶ θινὶ καλύψαι,], [-uu ---u u- uu -u u--]
[μνησάμενος φιλότητος ἐνηέος, ἠὲ καὶ αὐτὴ], [-uu- uu-u u-uu -u u --]
[βρασσομένη ψαμάθοισι δέμας κρύψειε θάλασσα,], [-uu- uu-u u- --u u--]
[μηδέ τις εἰναλίων ἐσίδοι νέκυν ἡγητῆρα,], [-u u -uu- uu- uu ----]
[μηδέ τις οἰχομένῳ περ ἐνὶ χροΐ λωβήσαιτο], [-u u -uu- u u- uu ----]
[δυσμενέων· ἀρετὴ δὲ καὶ ὀλλυμένοισιν ὀπηδεῖ], [-uu- uu- u u -uu-u u--]
[καὶ κράτος, οὐδ᾽ ᾔσχυναν ἑὸν κλέος οὐδὲ θανόντες.], [- uu - --u u- uu -u u--]
[Κεστρέα δ᾽ἐν πάντεσσιν ἁλὸς νεπόδεσσιν ἀκούω], [-uu - --u u- uu-u u--]
[φέρβειν πρηΰτατόν τε δικαιότατόν τε νόημα·], [-- -uu- u u-uu- u u--]
[μοῦνοι γὰρ κεστρῆες ἐνηέες, οὔθ᾽ ὁμόφυλον], [-- - --u u-uu - uu--]
[οὔτέ τιν᾽ ἀλλοίης γενεῆς ἄπο πημαίνουσιν·], [-u u --- uu- uu ----]
[οὐδέ ποτε ψαύουσιν ὑπὸ στόμα σαρκὸς ἐδωδῆς,], [-u u- --u u- uu -u u--]
[οὐδέ φόνου λάπτουσιν, ἀπημοσύνῃ δὲ νέμονται,], [-u u- --u u-uu- u u--]
[αἵματος ἄχραντοι καὶ ἀκηδέες, ἁγνὰ γένεθλα·], [-uu --- u u-uu -u u--]
[φέρβονται δ᾽ἢ χλωρὸν ἁλὸς μνίον ἠὲ καὶ αὐτὴν], [--- - -u u- uu -u u --]
[ἰλύν, ἀλλήλων τε δέμας περιλιχμάζουσι.], [-- --- u u- uu----]
[τοὔνεκα καί τιν᾽ ἔχουσι μετ᾽ ἰχθύσι τίμιον αἰδῶ·], [-uu - u u-u u -uu -uu --]
[οὐ γάρ τις κείνων νεαρὸν τόκον οἷα καὶ ἄλλων], [- - - -- uu- uu -u u --]
[σίνεται, ὠμοφάγων δὲ βίην ἀπέχουσιν ὀδόντων.], [-uu -uu- u u- uu-u u--]
[ὣς αἰεὶ μετὰ πᾶσι Δίκης πρεσβήϊα κεῖται], [- -- uu -u u- --uu --]
[αἰδοίης, πάντῃ δὲ γεράσμιον ἤρατο τιμήν.], [--- -- u u-uu -uu --]
[οἱ δ᾽ἄλλοι μάλα πάντες ὀλέθριοι ἀλλήλοισιν], [- -- uu -u u-uu ----]
[ἔρχονται· τὸ καὶ οὔποτ᾽ ἐσόψεαι ὑπνώοντας], [--- u u -u u-uu ----]
[ἔλλοπας, ἀλλ᾽ ἄρα τοῖσι καὶ ὄμματα καὶ νόος αἰὲν], [-uu - uu -u u -uu - uu --]
[ἐγρήσσει πανάϋπνος· ἐπεὶ τρομέουσι μὲν αἰεὶ], [--- uu-u u- uu-u u --]
[φέρτερον ἀντιόωντα, χερειότερον δ᾽ὀλέκουσι.], [-uu -uu-u u-uu- uu--]
[μοῦνον δ᾽οὔποτε φασὶν ἀνὰ κνέφας ἀσπαλιῆες], [-- -uu -u u- uu -uu--]
[εἰς ἄγρην πεσέειν ἁπαλὸν σκάρον, ἀλλά που ὕπνον], [- -- uu- uu- uu -u u --]
[ἐννύχιον κοίλοισιν ὑπὸ κευθμῶσιν ἰαύειν.], [-uu- --u u- --u u--]
[οὐ μέντοι τό γε θαῦμα Δίκην ἀπάτερθε θαλάσσης], [- -- u u -u u- uu-u u--]
[ναιετάειν· οὐ γάρ τι πάλαι πρέσβειρα θεάων], [-uu- - - u u- --u u--]
[οὐδὲ μετὰ θνητοῖσιν ἔχε θρόνον, ἀλλὰ κυδοιμοὶ], [-u u- --u u- uu -u u--]
[δυσκέλαδοι καὶ θοῦρος Ἄρευς φθισήνορος ἄτη], [-uu- - -u u- --uu --]
[μαῖά τ᾽ἐρικλαύστων πολέμων Ἔρις ἀλγεσίδωρος], [-u u--- uu- uu -uu--]
[ἔφλεγον ἡμερίων δειλὸν γένος· οὐδέ τι θηρῶν], [-uu -uu- -- uu -u u --]
[κεκριμένοι πολέες μερόπων ἔσαν, ἀλλὰ λεόντων], [-uu- uu- uu- uu -u u--]
[αἰνότεροι πύργους τ᾽εὐτείχεας ἠδὲ μέλαθρα], [-uu- -- --uu -u u--]
[νηούς τ᾽ἀθανάτων εὐώδεας αἵματι φωτῶν], [-- -uu- --uu -uu --]
[καπνῷ τ᾽αἰθαλόεντι κατείνυον Ἡφαίστοιο,], [-- -uu-u u-uu ----]
[εἰσόκε ῥαιομένην γενεὴν ᾤκτειρε Κρονίων,], [-uu -uu- uu- --u u--]
[ὑμῖν δ᾽Αἰνεάδῃσιν ἐπέραπε γαῖαν ἀνάψας.], [-- -uu-u u-uu -u u--]
[ἀλλ᾽ ἔτι καὶ προτέροισιν ἐν Αὐσονίων βασιλεῦσι], [- uu - uu-u u -uu- uu--]
[θῦνεν Ἄρης, Κελτούς τε καὶ αὐχήεντας Ἴβηρας], [-u u- -- u u ---u u--]
[θωρήσσων Λιβύης τε πολύν πόρον ἔργα τε Ῥήνου], [--- uu- u u- uu -u u --]
[Ἴστρον τ᾽Εὐφρήτην τε· τί μοι τάδε δούρατος ἔργα], [-- --- u u - uu -uu --]
[μεμνῆσθαι; νῦν γάρ σε, Δίκη θρέπτειρα πολήων,], [--- - - u u- --u u--]
[γινώσκω μερόπεσσι συνέστιον ἠδὲ σύνοικον,], [--- uu-u u-uu -u u--]
[ἐξ οὗ μοι κραίνουσι μέγαν θρόνον ἐμβεβαῶτες], [- - - --u u- uu -uu--]
[ἄμφω θεσπέσιός τε πατὴρ καὶ φαίδιμος ὄρπηξ·], [-- -uu- u u- - -uu --]
[ἐκ τῶν μοι γλυκύς ὅρμος ἀνακτορίης πεπέτασται.], [- - - uu -u u-uu- uu--]
[τούς μοι καὶ ῥύοισθε καὶ ἔμπεδον ἰθύνοιτε], [- - - --u u -uu ----]
[πολλαῖς ἐν δεκάδεσσιν ἑλισσομένων ἐνιαυτῶν,], [-- - uu-u u-uu- uu--]
[Ζεῦ τε καὶ Οὐρανίδαι, Ζηνὸς χορός, εἴ τις ἀμοιβὴ], [- u u -uu- -- uu - u u--]
[εὐσεβίης· σκήπτρῳ δὲ τελεσφόρον ὄλβον ἄγοιτε.], [-uu- -- u u-uu -u u--]
[νῦν δ᾽ἄγε μοι, σκηπτοῦχε, παναίολα δήνεα τέχνης], [- uu - --u u-uu -uu --]
[ἰχθυβόλου φράζοιο καὶ ἀγρευτῆρας ἀέθλους,], [-uu- --u u ---u u--]
[θεσμόν τ᾽εἰνάλιον ξυμβάλλεο, τέρπεο δ᾽οἴμῃ], [-- -uu- --uu -uu --]
[ἡμετέρῃ· σοῖς μὲν γὰρ ὑπὸ σκήπτροισι θάλασσα], [-uu- - - u u- --u u--]
[εἰλεῖται καὶ φῦλα Ποσειδάωνος ἐναύλων,], [--- - -u u---u u--]
[ἔργα δέ τοι ξύμπαντα μετ᾽ ἀνδράσι πορσύνονται,], [-u u - --u u -uu ----]
[σοὶ δ᾽ἐμὲ τερπωλήν τε καὶ ὑμνητῆρ᾽ ἀνέηκαν], [- uu --- u u --- uu--]
[δαίμονες ἐν Κιλίκεσσιν ὑφ᾽ Ἑρμαίοις ἀδύτοισι.], [-uu - uu-u u --- uu--]
[Ἑρμεία, σὺ δέ μοι πατρώϊε, φέρτατε παίδων], [--- u u - --uu -uu --]
[Αἰγιόχου, κέρδιστον ἐν ἀθανάτοισι νόημα,], [-uu- --u u -uu-u u--]
[φαῖνέ τε καὶ σήμαινε καὶ ἄρχεο, νύσσαν ἀοιδῆς], [-u u - --u u -uu -u u--]
[ἰθύνων· βουλὰς δὲ περισσονόων ἁλιήων], [--- -- u u-uu- uu--]
[αὐτός, ἄναξ, πρώτιστος ἐμήσαο καὶ τέλος ἄγρης], [-u u- --u u-uu - uu --]
[παντοίης ἀνέφηνας, ἐπ᾽ ἰχθύσι κῆρας ὑφαίνων.], [--- uu-u u -uu -u u--]
[Πανὶ δὲ Κωρυκίῳ βυθίην παρακάτθεο τέχνην,], [-u u -uu- uu- uu-uu --]
[παιδὶ τεῷ, τὸν φασὶ Διὸς ῥυτῆρα γενέσθαι,], [-u u- - -u u- --u u--]
[Ζηνὸς μὲν ῥυτῆρα, Τυφαόνιον δ᾽ὀλετῆρα.], [-- - --u u-uu- uu--]
[κεῖνος γὰρ δείπνοισιν ἐπ᾽ ἰχθυβόλοισι δολώσας], [-- - --u u -uu-u u--]
[σμερδαλέον Τυφῶνα παρήπαφεν, ἔκ τε βερέθρου], [-uu- --u u-uu - u u--]
[δύμεναι εὐρωποῖο καὶ εἰς ἁλὸς ἐλθέμεν ἀκτήν·], [-uu ---u u - uu -uu --]
[ἔνθα μιν ὀξεῖαι στεροπαὶ ῥιπαί τε κεραυνῶν], [-u u --- uu- -- u u--]
[ζαφλεγέες πρήνιξαν· ὁ δ᾽αἰθόμενος πυρὸς ὄμβροις], [-uu- --u u -uu- uu --]
[κρᾶθ᾽ ἑκατὸν πέτρῃσι περιστυφελίζετο πάντῃ], [- uu- --u u-uu-uu --]
[ξαινόμενος· ξανθαὶ δὲ παρ᾽ ἠϊόνεσσιν ἔτ᾽ ὄχθαι], [-uu- -- u u -uu-u u --]
[λύθρῳ ἐρευθιόωσι Τυφαονίων ἀλαλητῶν.], [-u u-uu-u u-uu- uu--]
[Ἑρμεία κλυτόβουλε, σὲ δ᾽ἔξοχον ἱλάσκονται], [--- uu-u u -uu ----]
[ἰχθυβόλοι· τῷ καί σε σὺν ἀγροίοισιν ἀΰσας], [-uu- - - u u ---u u--]
[δαίμοσιν εὐθήροιο μετὰ κλέος ἔρχομαι οἴμης.], [-uu ---u u- uu -uu --]
[πρῶτα μὲν ἀσπαλιῆϊ δέμας καὶ γυῖα παρείη], [-u u -uu-u u- - -u u--]
[ἀμφότερον καὶ κραιπνὰ καὶ ἄλκιμα, μήτε τι λίην], [-uu- - -u u -uu -u u --]
[πίονα μήτε τι σαρκὶ λελειμμένα· δὴ γὰρ ἀνάγκη], [-uu -u u -u u-uu - u u--]
[πολλάκι μιν κρατεροῖσιν ἀνελκομένοισι μάχεσθαι], [-uu - uu-u u-uu-u u--]
[ἰχθύσιν, οἷς ὑπέροπλον ἔνι σθένος, εἰσόκεν ἅλμης], [-uu - uu-u u- uu -uu --]
[μητρὸς ἐν ἀγκοίνῃσιν ἑλισσόμενοι δονέονται.], [-u u ---u u-uu- uu--]
[χρειὼ δ᾽ἐκ πέτρης τε θορεῖν πέτρην τ᾽ἀνοροῦσαι], [-- - -- u u- -- uu--]
[ῥηϊδίως· χρειὼ δὲ πόνου βυθίοιο ταθέντος], [-uu- -- u u- uu-u u--]
[ῥίμφα διϊχνεῦσαι δολιχὸν πόρον ἔς τε βάθιστα], [-u u--- uu- uu - u u--]
[δῦναι καὶ μίμνοντα μετ᾽ οἴδμασιν ὡς ἐπὶ γαίης], [-- - --u u -uu - uu --]
[δηθύνειν ἔργοισι πονεύμενον, οἷς ἐνὶ πόντῳ], [--- --u u-uu - uu --]
[ἄνδρες ἀεθλεύουσι ταλάφρονα θυμὸν ἔχοντες.], [-u u---u u-uu -u u--]
[ψυχὴν δ᾽ἀσπαλιεὺς πολυπαίπαλος ἠδὲ νοήμων], [-- -uu- uu-uu -u u--]
[εἴη· ἐπεὶ μάλα πολλὰ καὶ αἰόλα μηχανόωνται], [-u u- uu -u u -uu -uu--]
[ἰχθύες ἐγκύρσαντες ἀνωΐστοισι δόλοισι.], [-uu ---u u---u u--]
[τολμήεις δὲ μάλιστα καὶ ἄτρομος ἠδὲ σαόφρων], [--- u u-u u -uu -u u--]
[εἴη, μηδ᾽ ὕπνου φιλέοι κόρον· ὀξὺ δὲ λεύσσοι], [-- - -- uu- uu -u u --]
[ἐγρήσσων κραδίῃ τε καὶ ὄμμασι πεπταμένοισιν.], [--- uu- u u -uu -uu--]
[εὖ δὲ φέροι καὶ χεῖμα Διὸς καὶ δίψιον ὥρην], [- u u- - -u u- - -uu --]
[Σειρίου· ἱμείροι δὲ πόνων, ἐράοι δὲ θαλάσσης·], [-uu --- u u- uu- u u--]
[ὧδε γὰρ εὐάγρης τε καὶ Ἑρμείᾳ φίλος εἴη.], [-u u --- u u --- uu --]
[Θήρη δ᾽ἑσπερίη μὲν ὀπωρινῇσιν ἐν ὥραις], [-- -uu- u u---u u --]
[καρτίστη τελέθει καὶ ἑωσφόρος εὖτ᾽ ἀνατέλλῃ·], [--- uu- u u-uu - uu--]
[χείματι δ᾽ἠελίοιο βολαῖς ἅμα κιδναμένῃσι], [-uu -uu-u u- uu -uu--]
[στέλλεσθαι· πᾶν δ᾽ἦμαρ ἐν εἴαρι τηλεθόωντι], [--- - -u u -uu -uu--]
[ἄγραις παντοίῃσιν ὀφέλλεται, ἦμος ἅπαντες], [-- ---u u-uu -u u--]
[ἔλλοπες ἠϊόνεσσιν ἐφέστιοι ἐγγύθι γαίης], [-uu -uu-u u-uu -uu --]
[ἕλκονται τοκετῶν τε μόγῳ δίψῃ τ᾽Ἀφροδίτης.], [--- uu- u u- -- uu--]
[αἰεὶ δ᾽εἰς ἄνεμον παπταινέμεν, ὅς κεν ἄῃσιν], [-- - uu- --uu - u u--]
[ἤπιος, εὐδιόων, μαλακὴν ἅλα κοῦφα κυλίνδων·], [-uu -uu- uu- uu -u u--]
[λάβρους γὰρ τρομέουσι καὶ ἐχθαίρουσιν ἀήτας], [-- - uu-u u ---u u--]
[ἰχθύες, οὐδ᾽ ἐθέλουσιν ὑπεὶρ ἅλα δινεύεσθαι·], [-uu - uu-u u- uu ----]
[εὐκραεῖ δ᾽ἀνέμῳ περιδέξιος ἵσταται ἄγρη.], [--- uu- uu-uu -uu --]
[πάντες δὲ πνοιῇσιν ἐναντία καὶ ῥοθίοισι], [-- - --u u-uu - uu--]
[πλῶτες ἁλὸς θύνουσιν, ἐπεὶ σφίσιν ὧδε κέλευθος], [-u u- --u u- uu -u u--]
[ῥηϊτέρη στείχουσιν ἐπ᾽ ᾐόνας, οὐδ᾽ ὑπ᾽ ἀνάγκης], [-uu- --u u -uu - u u--]
[ἐξόπιθε ῥιπῇσιν ἐλαυνόμενοι μογέουσιν.], [-uu- --u u-uu- uu--]
[ἀλλ᾽ ἁλιεὺς στέλλοιτο λίνον πνοιῇσι πετάσσας], [- uu- --u u- --u u--]
[οὔριον, ἐς Βορέην μέν, ἐπὴν Νότος ὑγρὸς ἄῃσιν·], [-uu - uu- u u- uu -u u--]
[ἐς Νοτίην δὲ θάλασσαν ἐπειγομένου Βορέαο·], [- uu- u u-u u-uu- uu--]
[Εὔρου δ᾽ἱσταμένοιο ποτὶ Ζεφύροιο κέλευθα·], [-- -uu-u u- uu-u u--]
[πρὸς δ᾽Εὖρον Ζέφυρος φορέοι σκάφος· ὧδε γὰρ ἑσμοὶ], [- -- uu- uu- uu -u u --]
[ἄσπετοι ἀντήσουσι καὶ εὔβολος ἔσσεται ἄγρη.], [-uu ---u u -uu -uu --]
[τέτραχα δ᾽εἰναλίης θήρης νόμον ἐφράσσαντο], [-uu -uu- -- uu ----]
[ἰχθυβόλοι· καὶ τοὶ μὲν ἐπ᾽ ἀγκίστροισι γάνυνται,], [-uu- - - u u ---u u--]
[τῶν δ᾽οἱ μὲν δονάκεσσιν ἀναψάμενοι δολιχοῖσιν], [- - - uu-u u-uu- uu--]
[ὁρμιὴν ἵππειον ἐΰπλοκον ἀγρώσσουσιν·], [--- --u u-uu ----]
[οἱ δ᾽αὔτως θώμιγγα λινόστροφον ἐκ παλαμάων], [- -- --u u-uu - uu--]
[δησάμενοι πέμπουσιν· ὁ δ᾽ἢ καθέτοισι γέγηθεν], [-uu- --u u - uu-u u--]
[ἢ πολυαγκίστροισιν ἀγάλλεται ὁρμιῇσι.], [- uu---u u-uu ----]
[δίκτυα δ᾽αὖτ᾽ ἄλλοισι μέλει πλέον ἐντύνεσθαι·], [-uu - --u u- uu ----]
[τῶν τὰ μὲν ἀμφίβληστρα, τὰ δὲ γρῖφοι καλέονται,], [- u u ---u u - -- uu--]
[γάγγαμά τ᾽ἠδ᾽ ὑποχαὶ περιηγέες ἠδὲ σαγῆναι·], [-uu - uu- uu-uu -u u--]
[ἄλλα δὲ κικλήσκουσι καλύμματα, σὺν δὲ σαγήναις], [-u u ---u u-uu - u u--]
[πέζας καὶ σφαιρῶνας ὁμοῦ σκολιόν τε πάναγρον·], [-- - --u u- uu- u u--]
[μυρία δ᾽αἰόλα τοῖα δολορραφέων λίνα κόλπων.], [-uu -uu -u u-uu- uu --]
[ἄλλοι δ᾽αὖ κύρτοισιν ἐπὶ φρένα μᾶλλον ἔχουσι,], [-- - --u u- uu -u u--]
[κύρτοις, οἵ κνώσσοντας ἑοὺς ηὔφρηναν ἄνακτας], [-- - --u u- --u u--]
[εὐκήλους· βαιῷ δὲ πόνῳ μέγα κέρδος ὀπηδεῖ.], [--- -- u u- uu -u u--]
[ἄλλοι δ᾽οὐτάζουσι τανυγλώχινι τριαίνῃ], [-- ---u u---u u--]
[ἔλλοπας ἐκ χέρσου τε καὶ ἐκ νεός, ὡς ἐθέλουσι.], [-uu - -- u u - uu - uu--]
[τῶν πάντων καὶ μέτρον ὅσον καὶ κόσμον ἑκάστου], [- -- - -u u- - -u u--]
[ἀτρεκέως ἴσασιν, ὅσοι τάδε τεκταίνονται.], [-uu- uu- -- uu ----]
[ἰχθύσι δ᾽οὐκ ἄρα μοῦνον ἐπ᾽ ἀλλήλοισι νόημα], [-uu - uu -u u ---u u--]
[πυκνὸν ἔην καὶ μῆτις ἐπίκλοπος, ἀλλὰ καὶ αὐτοὺς], [-u u- - -u u-uu -u u --]
[πολλάκις ἐξεπάφησαν ἐπίφρονας ἀγρευτῆρας], [-uu -uu-u u-uu ----]
[καὶ φύγον ἀγκίστρων τε βίας λαγόνας τε πανάγρων,], [- uu --- u u- uu- u u--]
[ἤδη ἐνισχόμενοι, παρὰ δὲ φρένας ἔδραμον ἀνδρῶν,], [-u u-uu- uu - uu -uu --]
[βουλῇ νικήσαντες, ἄχος δ᾽ἁλιεῦσι γένοντο.], [-- ---u u- uu-u u--]
[κεστρεὺς μὲν πλεκτῇσιν ἐν ἀγκοίνῃσι λίνοιο], [-- - --u u ---u u--]
[ἑλκόμενος δόλον οὔτι περίδρομον ἠγνοίησεν,], [-uu- uu -u u-uu ----]
[ὕψι δ᾽ἀναθρώσκει, λελιημένος ὕδατος ἄκρου,], [-u u--- uu-uu -uu --]
[ὀρθὸς ἄνω σπεύδων ὅσσον σθένος ἅλματι κούφῳ], [-u u- -- -- uu -uu --]
[ὁρμῆσαι, βουλῆς δὲ σαόφρονος οὐκ ἐμάτησε·], [--- -- u u-uu - uu--]
[πολλάκι γὰρ ῥιπῇσι καὶ ὕστατα πείσματα φελλῶν], [-uu - --u u -uu -uu --]
[ῥηϊδίως ὑπερᾶλτο καὶ ἐξήλυξε μόροιο.], [-uu- uu-u u ---u u--]
[ἢν δ᾽ὅ γ᾽ἀνορμηθεὶς πρῶτον στόλον αὖτις ὀλίσθῃ], [- u u--- -- uu -u u--]
[ἐς βρόχον, οὐκέτ᾽ ἔπειτα βιάζεται οὐδ᾽ ἀνορούει], [- uu -u u-u u-uu - uu--]
[ἀχνύμενος, πείρῃ δὲ μαθὼν ἀποπαύεται ὁρμῆς.], [-uu- -- u u- uu-uu --]
[ὡς δ᾽ὅτε τις νούσῳ πολυκηδέϊ δηρὸν ἀλύων], [- uu - -- uu-uu -u u--]
[πρῶτα μὲν ἱμείρων τε καὶ ἱέμενος βιότοιο], [-u u --- u u -uu- uu--]
[πάντα μάλ᾽ ἰητῆρσιν ἐφέσπεται, ὅσσα κέλονται], [-u u ---u u-uu -u u--]
[ῥέζων· ἀλλ᾽ ὅτε κῆρες ἐπικρατέωσιν ἄφυκτοι], [-- - uu -u u-uu-u u--]
[Ἄϊδος, οὐκέτ᾽ ἔπειτα μέλει βίου, ἀλλὰ τανυσθεὶς], [-uu -u u-u u- uu -u u--]
[κεῖται ἐπιτρέψας θανάτῳ κεκαφηότα γυῖα,], [-u u--- uu- uu-uu --]
[ἤδη λοίσθιον ἦμαρ ὁρώμενος ἐγγύθι πότμου·], [-- -uu -u u-uu -uu --]
[ὣς ἄρα καὶ κεστρεὺς ἐδάη τέλος οἷον ἱκάνει,], [- uu - -- uu- uu -u u--]
[κεῖται δὲ προπεσών, μίμνων μόρον ἀγρευτῆρος.], [-- - uu- -- uu ----]
[Μύραιναι δ᾽ὅτε κέν ποτ᾽ ἐνιπλήξωσι λίνοισι,], [--- uu - u u---u u--]
[διζόμεναι βρόχον εὐρὺν ἐν ἕρκεϊ δινεύονται,], [-uu- uu -u u -uu ----]
[τοῦ δὲ διαΐγδην ὀφίων νόμον ὁρμηθεῖσαι], [- u u--- uu- uu ----]
[πᾶσαι ὀλισθηροῖσι διεξέπεσον μελέεσσι.], [-u u---u u-uu- uu--]
[λάβραξ δὲ πτερύγεσσι διὰ ψαμάθοιο λαχήνας], [-- - uu-u u- uu-u u--]
[βόθρον ὅσον δέξασθαι ἑὸν δέμας ἠΰτ᾽ ἐς εὐνὴν], [-u u- --u u- uu -u u --]
[ἐκλίνθη· καὶ τοὶ μὲν ἐπ᾽ ἠϊόνας κατάγουσι], [--- - - u u -uu- uu--]
[δίκτυον ἀσπαλιῆες, ὁ δ᾽ἰλύϊ κείμενος αὔτως], [-uu -uu-u u -uu -uu --]
[ἀσπασίως ἤλυξε καὶ ἔκφυγεν ἄρκυν ὀλέθρου.], [-uu- --u u -uu -u u--]
[τοῖα δὲ τεχνάζει καὶ μορμύρος· εὖτ᾽ ἂν ἐς ἄγρην], [-u u --- - -uu - u u --]
[φράσσηται προπεσών, ὁ δὲ δύεται ἐν ψαμάθοισι.], [--- uu- u u -uu - uu--]
[λάβραξ δ᾽ἀγκίστροιο τυπεὶς εὐκαμπέος αἰχμῇ], [-- ---u u- --uu --]
[ὑψόσ᾽ ἀναθρώσκων κεφαλὴν ἀζηχὲς ἐρείδει], [-u u--- uu- --u u--]
[αὐτῇ ἐν ὁρμιῇ βεβιημένος, ὄφρα οἱ ἕλκος], [-u u --- uu-uu -u u --]
[εὐρύτερόν τε γένοιτο καὶ ἐκφυγέῃσιν ὄλεθρον.], [-uu- u u-u u -uu-u u--]
[τοῖα καὶ ὄρκυνοι μεγακήτεες ἐφράσσαντο·], [-u u --- uu-uu ----]
[εὖτε γὰρ ἁρπάξωσι γένυν γναμπτοῖο δόλοιο,], [-u u ---u u- --u u--]
[ῥίμφα τιταινόμενοι νεάτην ὑπὸ βύσσαν ἵενται,], [-u u-uu- uu- uu -u u--]
[χεῖρα βιαζόμενοι θηρήτορος· ἢν δ᾽ἀνύσωσιν], [-u u-uu- --uu - uu--]
[ἐς πέδον, αὐτίκ᾽ ἔπειτα κάρη θείνοντες ἐς οὖδας], [- uu -u u-u u- --u u --]
[ὠτειλὴν ἔρρηξαν, ἀποπτύουσι δ᾽ἀκωκήν.], [--- --u u---u u--]
[ἀλλ᾽ ὁπόταν καθέτοισι πελώριοι ἀμφιχάνωσιν], [- uu- uu-u u-uu -uu--]
[ἰχθύες, οἷα βοῶν τε πέλει προβάτων τε γένεθλα], [-uu -u u- u u- uu- u u--]
[ἢ βατὶς ἢ καὶ ὄνων νωθρὸν γένος, οὐκ ἐθέλουσιν], [- uu - u u- -- uu - uu--]
[ἕσπεσθαι, ψαμάθοισι δ᾽ἐπὶ πλατὺ σῶμα βαλόντες], [--- uu-u u- uu -u u--]
[ἀθρόοι ἐμβαρύθουσι, μόγον θ᾽ἁλιεῦσιν ἔθηκαν.], [-uu -uu-u u- uu-u u--]
[πολλάκι δ᾽ἐξώλισθον ἀπ᾽ ἀγκίστροιο λυθέντες.], [-uu ---u u ---u u--]
[Λαιψηραὶ δ᾽ἀμίαι καὶ ἀλώπεκες εὖτ᾽ ἂν ἔχωνται,], [--- uu- u u-uu - u u--]
[εὐθὺς ἄνω σπεύδουσιν ὑποφθαδόν, αἶψα δὲ μέσσην], [-u u- --u u-uu -u u --]
[ὁρμιὴν ὑπ᾽ ὀδοῦσι διέτμαγον ἠὲ καὶ ἄκρας], [--- u u-u u-uu -u u --]
[χαίτας· τοὔνεκα τῇσιν ἐχαλκεύσανθ᾽ ἁλιῆες], [-- -uu -u u--- uu--]
[καυλὸν ἐπ᾽ ἀγκίστρῳ δολιχώτερον, ἄρκος ὀδόντων.], [-u u --- uu-uu -u u--]
[ναὶ μὴν καὶ νάρκη σφέτερον νόον οὐκ ἀπολείπει], [- - - -- uu- uu - uu--]
[πληγῇ ἀνιάζουσα· τιταινομένη δ᾽ὀδύνῃσιν], [-u u---u u-uu- uu--]
[ὁρμιῇ λαγόνας προσπτύσσεται· αἶψα δὲ χαίτης], [--- uu- --uu -u u --]
[ἱππείης δόνακός τε διέδραμεν ἔς θ᾽ἁλιῆος], [--- uu- u u-uu - uu--]
[δεξιτερὴν ἔσκηψε φερώνυμον ἰχθύος ἄλγος·], [-uu- --u u-uu -uu --]
[πολλάκι δ᾽ἐκ παλάμης κάλαμος φύγεν ὅπλα τε θήρης.], [-uu - uu- uu- uu -u u --]
[τοῖος γὰρ κρύσταλλος ἐνίζεται αὐτίκα χειρί.], [-- - --u u-uu -uu --]
[σηπίαι αὖ τοίῃσι δολοφροσύνῃσι μέλονται.], [-uu - --u u-uu-u u--]
[ἔστι τις ἐν μήκωσι θολὸς κείνῃσι πεπηγὼς], [-u u - --u u- --u u--]
[κυάνεος, πίσσης δνοφερώτερος, ἀχλύος ὑγρῆς], [-uu- -- uu-uu -uu --]
[φάρμακον ἀπροτίοπτον, ὅ τε σφίσιν ἄλκαρ ὀλέθρου], [-uu -uu-u u - uu -u u--]
[ἐντρέφεται· τὰς δ᾽εὖτ᾽ ἂν ἕλῃ φόβος, αὐτίκα κείνου], [-uu- - - u u- uu -uu --]
[ὀρφναίας ῥαθάμιγγας ἀνήμεσαν, ἀμφὶ δὲ πόντου], [--- uu-u u-uu -u u --]
[πάντα πέριξ ἐμίηνε καὶ ἠμάλδυνε κέλευθα], [-u u- uu-u u ---u u--]
[ἰχὼρ ἀχλυόεις, ἀνὰ δ᾽ἔτραπε πᾶσαν ὀπωπήν·], [-- -uu- uu -uu -u u--]
[αἱ δὲ διὰ θολόεντος ἄφαρ φεύγουσι πόροιο], [- u u- uu-u u- --u u--]
[ῥηϊδίως καὶ φῶτα καὶ εἴ ποθι φέρτερον ἰχθύν.], [-uu- - -u u - uu -uu --]
[ταῖς δ᾽ἴσα τεχνάζουσι καὶ ἠερόφοιτα γένεθλα], [- uu ---u u -uu-u u--]
[τευθίδος· οὐ δ᾽ἄρα τῇσι μέλας θολὸς ἀλλ᾽ ὑπερευθὴς], [-uu - uu -u u- uu - uu--]
[ἐντρέφεται, μῆτιν δὲ πανείκελον ἐντύνονται.], [-uu- -- u u-uu ----]
[Τοίοις μὲν φρονέουσι νοήμασιν· ἀλλὰ καὶ ἔμπης], [-- - uu-u u-uu -u u --]
[ὄλλυνται πυκινῇσιν ἐπιφροσύναις ἁλιήων.], [--- uu-u u-uu- uu--]
[τοὺς μὲν δὴ πελάγεσσιν ἐν ἠλιβάτοισι θέοντας], [- - - uu-u u -uu-u u--]
[ῥηϊδίως ἐρύουσιν· ἐπεὶ σφίσιν οὔτι νόημα], [-uu- uu-u u- uu -u u--]
[ποικίλον· ἤδη γάρ τις ἐπέσπασε καὶ κρομύοισι], [-uu -- - u u-uu - uu--]
[γυμνοῖς τ᾽ἀγκίστροισιν ἑλὼν πελαγοστρόφον ἰχθύν.], [-- ---u u- uu-uu --]
[ὅσσοι δ᾽αὖ γαίης ἁλιερκέος ἄγχι νέμονται,], [-- - -- uu-uu -u u--]
[τοῖσι μὲν ὀξύτερος πέλεται νόος, ἀλλὰ καὶ αὐτῶν], [-u u -uu- uu- uu -u u --]
[βαιοὶ μὲν καρῖσιν ἀφαυροτέραις ἐρύονται,], [-- - --u u-uu- uu--]
[πουλυπόδων θυσάνοις ἢ καρκίνῳ ἀμφιχανόντες], [-uu- uu- - -uu -uu--]
[καρκινάσιν τ᾽ὀλίγῃσι καὶ εἰ κρέας ἁλμυρὸν ἅπτοις], [-uu- uu-u u - uu -uu --]
[πετραίαις θ᾽ἑλμῖσι καὶ ὅττι τοι ἄγχι παρείη], [--- --u u -u u -u u--]
[ἰχθυόεν· βαιοὺς δ᾽ἐπὶ μείζοσιν ὁπλίζοιο·], [-uu- -- uu -uu ----]
[δείπνοις γὰρ γελόωντες ἐπισπεύδουσιν ὄλεθρον·], [-- - uu-u u---u u--]
[ἦ γὰρ ἀεὶ πλωτῶν σιφλὸν γένος θεόντων.], [- u u- -- -- -- ---]
[θύννον μὲν κορακῖνος ἄγει, λάβρακα δὲ καρὶς], [-- - uu-u u- uu- u --]
[πιαλέη, χάννος δὲ φίλον φάγροισι δέλετρον], [-uu- -- u u- --u u--]
[καὶ βῶκες συνόδοντι καὶ ἱππούροισιν ἴουλοι·], [- -- uu-u u ---u u--]
[τρίγλη δ᾽ὀρφὸν ἔπεφνε καὶ ἔσπασε κιρρίδα πέρκη,], [-- -u u-u u -uu -uu --]
[μαινίδι δὲ χρύσοφρυς ἀνέλκεται· αὐτὰρ ἀνιγραὶ], [-uu - uu- --uu -u u--]
[μύραιναι μετὰ σάρκας ἐπειγόμεναι φορέονται], [--- uu -u u-uu- uu--]
[πουλυπόδων· ὅσσοι δὲ δέμας περίμετρον ἔχουσι,], [-uu- -- u u- uu-u u--]
[θύννῳ μὲν κάλλιχθυς ἰαίνεται, αὐτὰρ ὀνίσκοις], [-- - --u u-uu -u u--]
[ὄρκυνος, λάβρακα δ᾽ἐπ᾽ ἀνθίῃ ὁπλίζοιο,], [--- uu- - -uu ----]
[ἵππουρον ξιφίῃ, γλαύκῳ δ᾽ἔπι κεστρέα πείροις·], [--- uu- -- uu -uu --]
[ἄλλῳ δ᾽ἀλλοίην γενεὴν ἐπιτεχνάζοιο,], [-- --- uu- uu----]
[κρέσσονι χειροτέρην· ἐπεὶ ἦ μάλα πάντες ἔασιν], [-uu -uu- uu - uu -u u--]
[ἀλλήλοις φορβή τε φίλη καὶ λίχνος ὄλεθρος.], [--- -- u u- - -u u--]
[ὣς οὐδὲν λιμοῖο κακώτερον οὐδὲ βαρείης], [- -- --u u-uu -u u--]
[γαστέρος, ἣ κρατέει μὲν ἐν ἀνθρώποισιν ἀπηνὴς], [-uu - uu- u u ---u u--]
[καὶ χαλεπὴ δέσποινα συνέστιος, οὔποτε δασμῶν], [- uu- --u u-uu -uu --]
[ληθομένη, πολλοὺς δὲ παρασφήλασα νόοιο], [-uu- -- u u---u u--]
[εἰς ἄτην ἐνέηκε καὶ αἴσχεσιν ἐγκατέδησε·], [- -- uu-u u -uu -uu--]
[γαστὴρ δὲ θήρεσσι καὶ ἑρπυστῆρσιν ἀνάσσει], [-- - --u u ---u u--]
[ἠερίῃς τ᾽ἀγέλῃσι, τὸ δὲ πλέον ἐν νεπόδεσσι], [-uu- uu-u u - uu - uu--]
[κάρτος ἔχει· κείνοις γὰρ ἀεὶ μόρος ἔπλετο γαστήρ.], [-u u- -- u u- uu -uu --]
[Ἀνθιέων δὲ πρῶτα περίφρονα πεύθεο θήρην,], [-uu- - -u u-uu -uu --]
[οἵην ἡμετέρης ἐρικυδέος ἐντύνονται], [-- -uu- uu-uu ----]
[πάτρης ἐνναετῆρες ὑπὲρ Σαρπηδόνος ἀκτῆς], [-- -uu-u u- --uu --]
[ὅσσοι θ᾽Ἑρμείαο πόλιν, ναυσίκλυτον ἄστυ], [-- ---u u- --uu --]
[Κωρύκιον, ναίουσι καὶ ἀμφιρύτην Ἐλεοῦσαν.], [-uu- --u u -uu- uu--]
[πέτρας μὲν κείνας τεκμαίρεται ἐγγύθι γαίης], [-- - -- --uu -uu --]
[ἴδρις ἀνήρ, οἵῃσιν ὑπ᾽ ἀνθίαι αὐλίζονται,], [-u u- --u u -uu ----]
[ἀντροφυεῖς, κευθμῶσι διαρρῶγας θαμέεσσι·], [-uu- --u u--- uu--]
[δουρὶ δ᾽ἀναπλώσας πινάκων ἐριηχέα τεύχει], [-u u--- uu- uu-uu --]
[δοῦπον ἐπικροτέων· πατάγῳ θ᾽ἐπιτέρπεται ἦτορ], [-u u-uu- uu- uu-uu --]
[ἀνθιέων· καί πού τις ἀνέδραμεν αὐτίκα λίμνης,], [-uu- - - u u-uu -uu --]
[παπταίνων ἄκατόν τε καὶ ἀνέρα· τῷ δ᾽ἄρ᾽ ἑτοίμας], [--- uu- u u -uu - u u--]
[πέρκας εὐθὺς ἵησιν ἐν οἴδμασιν ἢ κορακίνους], [-- -u u-u u -uu - uu--]
[ἀσπαλιεύς, πρώτης ὀρέγων ξεινήϊα φορβῆς.], [-uu- -- uu- --uu --]
[αὐτὰρ ὅ γ᾽ἁρπάγδην κεχαρημένος εἰλαπινάζει], [-u u --- uu-uu -uu--]
[δαῖτα φίλην σαίνει τε δολόφρονα θηρητῆρα.], [-u u- -- u u-uu ----]
[ὡς δὲ φιλοξείνοιο μετ᾽ ἀνέρος οἰκία κέλσῃ], [- u u---u u -uu -uu --]
[κλεινὸς ἀνὴρ ἢ χειρὸς ἐν ἔργμασιν ἠὲ νόοιο,], [-u u- - -u u -uu -u u--]
[ἀσπασίως δ᾽ὅ μιν εἶδεν ἐφέστιον, εὖ δέ ἑ δώροις], [-uu- u u -u u-uu - u u --]
[εὖ τέ μιν εἰλαπίναις τε φιλοφροσύναις τ᾽ἀγαπάζει], [- u u -uu- u u-uu- uu--]
[παντοίαις· ἄμφω δὲ γεγηθότες ἀμφὶ τραπέζῃ], [--- -- u u-uu -u u--]
[τέρπονται κρητῆρος ἀμοιβαίοις δεπάεσσιν·], [--- --u u--- uu--]
[ὣς ὁ μὲν ἀσπαλιεὺς κεχαρημένος ἐλπωρῇσι], [- u u -uu- uu-uu ----]
[μειδιάᾳ, δείπνοις δὲ νέοις ἐπιτέρπεται ἰχθύς.], [-uu- -- u u- uu-uu --]
[ἔνθεν ἔπειθ᾽ ὁ μὲν αἰὲν ἐπημάτιος ποτὶ πέτρην], [-u u- u u -u u-uu- uu --]
[στέλλεται, οὐδ᾽ ἀνίησιν ἑὸν πόνον οὐδ᾽ ἀπολείπει], [-uu - uu-u u- uu - uu--]
[δαῖτα φέρων· οἱ δ᾽αὐτίκ᾽ ἀολλέες ἀμφαγέρονται], [-u u- - -u u-uu -uu--]
[δαιτυμόνες κατὰ χῶρον, ἅτε κλητῆρος ἄγοντος.], [-uu- uu -u u- --u u--]
[αἰεὶ δὲ πλεόνεσσιν ἑτοιμοτέροις τε παρίσχει], [-- - uu-u u-uu- u u--]
[φορβὴν ἁρπαλέην· οὐδέ σφισιν ἄλλα κέλευθα], [-- -uu- -- uu -u u--]
[οὐδ᾽ ἄλλοι κευθμῶνες ἐνὶ φρεσίν, ἀλλὰ μένοντες], [- -- --u u- uu -u u--]
[αὐτοῦ δηθύνουσιν, ἅτε σταθμοῖσι νομήων], [-- ---u u- --u u--]
[πώεα χειμερίοισιν ἐν ἤμασιν αὐλίζονται,], [-uu -uu-u u -uu ----]
[οὐδ᾽ ὀλίγον σηκοῖο λιλαιόμενα προνέεσθαι.], [- uu- --u u-uu- uu--]
[οἱ δ᾽ὅτ᾽ ἐσαθρήσωσιν ἀειρομένην ἀπὸ χέρσου], [- u u---u u-uu- uu --]
[σπερχομένην τ᾽ἐλάταις ἄκατον τρόφον, αὐτίκα πάντες], [-uu- uu- uu- uu -uu --]
[ὀρθοὶ καγχαλόωντες ὑπεὶρ ἅλα δινεύοντες], [-- -uu-u u- uu ----]
[ἱμερόεν παίζουσι καὶ ἀντιόωσι τιθήνῃ.], [-uu- --u u -uu-u u--]
[ὡς δ᾽ὁπότ᾽ ἀπτήνεσσι φέρῃ βόσιν ὀρταλίχοισι], [- uu ---u u- uu -uu--]
[μήτηρ, εἰαρινοῦ ζεφύρου πρωτάγγελος ὄρνις,], [-- -uu- uu- --uu --]
[οἱ δ᾽ἁπαλὸν τρύζοντες ἐπιθρώσκουσι καλιῇ], [- uu- --u u---u u--]
[γηθόσυνοι περὶ μητρὶ καὶ ἱμείροντες ἐδωδῆς], [-uu- uu -u u ---u u--]
[χεῖλος ἀναπτύσσουσιν, ἅπαν δ᾽ἐπὶ δῶμα λέληκεν], [-u u---u u- uu -u u--]
[ἀνδρὸς ξεινοδόκοιο λίγα κλάζουσα νεοσσοῖς·], [-- -uu-u u- --u u--]
[ὣς οἵ γε θρεπτῆρος ἐναντίον ἐρχομένοιο], [- - - --u u-uu -uu--]
[γηθόσυνοι θρώσκουσι, χοροιτύπον ὥστ᾽ ἀνὰ κύκλον.], [-uu- --u u-uu - uu --]
[τοὺς δ᾽ἁλιεὺς βρώμῃσιν ἐπασσυτέρῃσι λιπαίνων], [- uu- --u u-uu-u u--]
[χειρί τ᾽ἐπιψαύων χειρός τ᾽ἄπο δῶρα τιταίνων], [-u u--- -- uu -u u--]
[πρηΰνει φίλον ἦτορ· ἄφαρ δέ οἱ ἠΰτ᾽ ἄνακτι], [--- uu -u u- u u -u u--]
[πείθονται, καὶ χειρὸς ὅπη νεύσειε μύωπι], [--- - -u u- --u u--]
[ῥίμφα διαΐσσουσιν· ὁ δ᾽ἄλλοτε νηὸς ὄπισθεν], [-u u---u u -uu -u u--]
[ἄλλοτε δὲ πρόσσω, ποτὲ δὲ σχεδὸν ἠπείροιο], [-uu - -- uu - uu ----]
[πέμπει δεξιτερήν· τοὺς δ᾽ὄψεαι ἠΰτε παῖδας], [-- -uu- - -uu -uu --]
[ἀνδρὸς ἐπιφροσύνῃσι παλαισμοσύνης ἀνὰ χῶρον], [-u u-uu-u u-uu- uu --]
[τῇ καὶ τῇ θύνοντας, ἐπίσκοπος ἔνθα κελεύει.], [- - - --u u-uu -u u--]
[ἀλλ᾽ ὅτε οἱ κομιδῆς μὲν ἅλις, θήρη δὲ μέληται,], [- uu - uu- u u- -- u u--]
[δή ῥα τόθ᾽ ὁρμιὴν μὲν ἀναψάμενος χερὶ λαιῇ], [- u u --- u u-uu- uu --]
[ἕζεται, ἀγκίστρου δὲ βέλος κρατερόν τε θοόν τε], [-uu --- u u- uu- u u- -]
[ὁπλίζει, καὶ τοὺς μὲν ἀπέτραπε χειρὶ κελεύων], [--- - - u u-uu -u u--]
[πάντας ὁμῶς ἢ λᾶαν ἑλὼν ἔρριψε καθ᾽ ὕδωρ·], [-u u- - -u u- --u u --]
[οἱ δ᾽ἐπὶ τῷ δύνουσιν, ὀϊόμενοι βόσιν εἶναι·], [- uu - --u u-uu- uu --]
[τῶν δ᾽ἕνα μοῦνον ἔλειπεν ἀπόκριτον, ὅν κ᾽ἐθέλῃσι,], [- uu -u u-u u-uu - uu--]
[δύσμορον, ὑστατίοισι κεχαρμένον ἐν δείπνοισι·], [-uu -uu-u u-uu - ---]
[ἄγκιστρον μὲν ὄρεξεν ὑπεὶρ ἁλός· αὐτὰρ ὅ γ᾽ἄτην], [--- u u-u u- uu -u u --]
[καρπαλίμως ἥρπαξεν, ὁ δ᾽ἔσπασεν ἀμφοτέρῃσι], [-uu- --u u -uu -uu--]
[θερμὸς ἀνήρ, ὠκεῖαν ἑλὼν καὶ ἐπίκλοπον ἄγρην·], [-u u- --u u- u u-uu --]
[λήθει δ᾽ἀνθιέων ἄλλον χορόν· ἤν γὰρ ἴδωνται], [-- -uu- -- uu - u u--]
[ἢ σμαραγὴν ἀΐωσι δυσαγρέος ἑλκομένοιο,], [- uu- uu-u u-uu -uu--]
[οὐκέτι οἱ τόσα δεῖπνα παρέσσεται, ὥς κεν ἵκοιντο], [-uu - uu -u u-uu - u u--]
[αὖτις ὑποτροπάδην, ἀπὸ δ᾽ἔπτυσαν ἐχθήραντες], [-u u-uu- uu -uu ----]
[καὶ κομιδὴν καὶ χῶρον ὀλέθριον· ἀλλά τις εἴη], [- uu- - -u u-uu -u u --]
[ἴφθιμος, κρατερῶς δὲ βιησάμενός μιν ἀνέλκοι,], [--- uu- u u-uu- u u--]
[ἢ καὶ δεύτερος ἄλλος ἐφαπτέσθω καμάτοιο·], [- - -uu -u u--- uu--]
[ὧδε γὰρ οὐ φρονέοντες ἑὴν δολομήχανον ἄτην], [-u u - uu-u u- uu-uu --]
[αὐτοὶ πιανθέντες ἐοικότα πιαίνουσιν·], [-- ---u u-uu ----]
[αἰεὶ δ᾽,εὖτ᾽ ἐθέλῃσθα, παρέσσεται εὔστοχος ἄγρη.], [-- - uu-u u-uu -uu --]
[ἄλλοι δ᾽ἰφθίμῳ τε βίῃ καὶ κάρτεϊ γυίων], [-- --- u u- - -uu --]
[πειθόμενοι μέγαν ἆθλον ἐπ᾽ ἀνθίῃ ὁπλίζονται,], [-uu- uu -u u -uu ----]
[οὐ φιλίην, οὐ σῖτα πονεύμενοι, ἀλλ᾽ ἐς ἀκωκὴν], [- uu- - -u u-uu - u u--]
[ἀγκίστρου σπεύδουσι καὶ ἠνορέῃ βιόωνται.], [--- --u u -uu- uu--]
[χαλκοῦ μὲν σκληροῖο τετυγμένον ἠὲ σιδήρου], [-- - --u u-uu -u u--]
[ἄγκιστρον πέλεται, δίχα δὲ γλωχῖνες ἔχουσιν], [--- uu- uu - --u u--]
[ἀμφίδυμοι μέγα πεῖσμα λινόστροφον· ἀμφὶ δ᾽ἄρ᾽ αὐτῷ], [-uu- uu -u u-uu -u u --]
[λάβρακα ζώοντα παρήλασαν, εἴ σφι παρείη·], [--- --u u-uu - u u--]
[εἰ δὲ θάνοι, τάχα οἵ τις ὑπὸ στόμα θῆκε μόλιβδον,], [- u u- uu - u u- uu -u u--]
[δελφῖν᾽ ὃν καλέουσιν· ὁ δὲ βρίθοντι μολίβδῳ], [-- - uu-u u - --u u--]
[κλίνει τ᾽ἀγκλίνει τε κάρη ζώοντι ἐοικώς.], [-- --- u u- --u u--]
[θώμιξ δὲ κρατερή τε καὶ εὔπλοκος· ἀλλ᾽ ὅτε δοῦπον], [-- - uu- u u -uu - uu --]
[ἀνθίαι εἰσαΐοντες ἀναθρώξωσι θαλάσσης,], [-uu -uu-u u---u u--]
[ἄλλοις μὲν μέλεται κώπης πόνος, αὐτὰρ ὅ γ᾽ἄκρης], [-- - uu- -- uu -u u --]
[ἐκ πρύμνης ἁλιεὺς δόλον ἀγκύλον εἰς ἅλα πέμπει,], [- -- uu- uu -uu - uu --]
[ἦκ᾽ ἀναδινεύων· οἱ δ᾽αὐτίκα πάντες ἕπονται], [- uu--- - -uu -u u--]
[νηΐ τε καὶ φεύγοντι δεδορκότες εἴκελον ἰχθὺν], [-u u - --u u-uu -uu --]
[σπεύδοντες μετὰ δαῖτα παραφθαδὸν ἀΐσσουσιν], [--- uu -u u-uu ----]
[ἀλλήλων· φαίης κεν ἐπ᾽ ἀνέρα δήϊον ἄνδρα], [--- -- u u -uu -uu --]
[γούνατ᾽ ἐλαφρίζειν πεφοβημένον· οἱ δ᾽ἄρα νίκης], [-u u--- uu-uu - uu --]
[ἐσθλῆς ἱμείρουσιν· ὁ δ᾽ἔξοχον ὅν κεν ἴδηται], [-- ---u u -uu - u u--]
[ἀσπαλιεύς, τῷ δαῖτα παρέσχεθεν· αὐτὰρ ὁ λάβρως], [-uu- - -u u-uu -u u --]
[δῶρα χανὼν δύσδωρα μετέδραμεν· ἔνθεν ἔπειτα], [-u u- --u u-uu -u u--]
[ἀλκὴν ἀμφοτέρων θηήσεαι, οἷος ἄεθλος], [-- -uu- --uu -u u--]
[μαρναμένων ἀνδρός τε καὶ ἰχθύος ἑλκομένοιο·], [-uu- -- u u -uu -uu--]
[τοῦ μὲν γὰρ σθεναροί τε βραχίονες ἠδὲ μέτωπα], [- - - uu- u u-uu -u u--]
[ὦμοί τ᾽αὐχένιοί τε παρασφύριοί τε τένοντες], [-- -uu- u u-uu- u u--]
[ἀλκῇ κυμαίνουσι καὶ ἠνορέῃ τανύονται·], [-- ---u u -uu- uu--]
[αὐτὰρ ὅ γ᾽ἀσχαλόων ὀδύνης ὕπο μάρναται ἰχθύς,], [-u u -uu- uu- uu -uu --]
[ἕλκων αὖ ἐρύοντα, βιώμενος εἰς ἅλα δῦναι,], [-- - uu-u u-uu - uu --]
[ἄσχετα μαιμώων· ὁ δὲ κέκλεται ἄνδρας ἑταίρους], [-uu --- u u -uu -u u--]
[ἐμπίπτειν ἐλάτῃσι· διωκομένης δ᾽ἀκάτοιο], [--- uu-u u-uu- uu--]
[ἔμπαλιν ἐκ πρύμνης ὅλος ἕλκεται ἰχθύος ὁρμῇ·], [-uu - -- uu -uu -uu --]
[κλάζει δ᾽ὁρμιή, χειρὸς δ᾽ἀπολείβεται αἷμα], [-- --- -- uu-uu --]
[πριομένης· ὁ δ᾽ἄρ᾽ οὔτι βαρύν μεθίησιν ἀγῶνα.], [-uu- u u -u u- uu-u u--]
[ὡς δὲ δύω μεμαῶτες ὑπέρβιοι ἀνέρες ἀλκὴν], [- u u- uu-u u-uu -uu --]
[ἅμματ᾽ ἐπ᾽ ἀλλήλοισι τιταινόμενοι βιόωνται], [-u u ---u u-uu- uu--]
[ἑλκῦσαι, ῥιπῇσιν ὀπισθοφόροις ἐρύοντες,], [--- --u u-uu- uu--]
[δηρόν τ᾽ἀμφότεροι καμάτων ἴσα μέτρα φέροντες], [-- -uu- uu- uu -u u--]
[ἐμμενέως ἕλκουσι καὶ ἐμμενέως ἐρύονται·], [-uu- --u u -uu- uu--]
[ὣς τοῖς, ἰχθυβόλῳ τε καὶ ἰχθύϊ, νεῖκος ὄρωρε,], [- - -uu- u u -uu -u u--]
[τοῦ μὲν ἀπαΐξαι, τοῦ δ᾽ἑλκέμεν ἱμείροντος.], [- u u--- - -uu ----]
[οὐ μέν μιν λείπουσιν ἐν ἄλγεσιν ἰχθύες ἄλλοι], [- - - --u u -uu -uu --]
[ἀνθίαι ἀλλ᾽ ἐθέλουσιν ἀμυνέμεν, ἐν δέ οἱ αὐτῷ], [-uu - uu-u u-uu - u u --]
[νῶτα βίῃ χρίμπτουσι καὶ ἐμπίπτουσιν ἕκαστος,], [-u u- --u u ---u u--]
[ἄφρονες, οὐδ᾽ ἐνόησαν ἑὸν τείροντες ἑταῖρον.], [-uu - uu-u u- --u u--]
[πολλάκι καὶ θώμιγγα λιλαιόμενοι γενύεσσι], [-uu - --u u-uu- uu--]
[ῥῆξαι ἀμηχανόωσιν, ἐπεὶ στόμα τοῖσιν ἄοπλον.], [-u u-uu-u u- uu -u u--]
[ὀψὲ δέ μιν καμάτῳ τε καὶ ἄλγεσι μοχθίζοντα], [-u u - uu- u u -uu ----]
[πυκναῖς τ᾽εἰρεσίῃσι βιώμενος ἔσπασεν ἀνήρ·], [-- -uu-u u-uu -uu --]
[εἰ δ᾽ἄρα οἱ καὶ τυτθὸν ὑπείξεται, οὔ μιν ἔπειτα], [- uu - - -u u-uu - u u--]
[ἐλεύσει· τοῖον γὰρ ὑπερφίαλον σθένος αὐτῷ.], [--- -- u u-uu- uu --]
[πολλάκι δ᾽ὀξύπρωρον ὑπὲρ ῥάχιν ἔτμαγε δάψας], [-uu ---u u- uu -uu --]
[ὁρμιήν, ἀπὸ δ᾽ᾖξε λιπὼν κενὸν ἀγρευτῆρα.], [--- uu -u u- uu ----]
[τοῖον καὶ κάλλιχθυς ἔχει σθένος ἠδὲ γενέθλη], [-- - --u u- uu -u u--]
[ὀρκύνων ὅσσοι τε δέμας κητώδεες ἄλλοι], [--- -- u u- --uu --]
[πλάζονται· τοίοις δὲ βραχίοσιν ἀγρώσσονται.], [--- -- u u-uu ----]
[ἄλλους δ᾽αὖ βρώμῃσι καὶ εἰλαπίνῃσι δολώσας], [-- - --u u -uu-u u--]
[ἀγρώσσει ἁλιεύς· ἀγαθὸς δέ οἱ ἔσσεται ἰχθὺς], [--- uu- uu- u u -uu --]
[κάνθαρος, ὃς πέτρῃσιν ἀεὶ λεπρῇσι γέγηθε.], [-uu - --u u- --u u--]
[κύρτον δὲ πλέξαιο περίδρομον ὅττι μέγιστον,], [-- - --u u-uu -u u--]
[τεύχων ἢ σπάρτοισιν Ἰβηρίσιν ἠὲ λύγοισι,], [-- - --u u-uu -u u--]
[ῥάβδους ἀμφιβαλών· λευρὴ δέ οἱ εἴσοδος ἔστω], [-- -uu- -- u u -uu --]
[γαστήρ τ᾽εὐρυχανής· δέλεαρ δέ οἱ ἔνδον ἐνείης], [-- -uu- uu- u u -u u--]
[πούλυπον ἑρπυστὴν ἢ κάραβον, ἐκ πυρὸς ἄμφω], [-uu --- - -uu - uu --]
[ὀπταλέους· κνίσση γὰρ ἐφέλκεται ἰχθύας εἴσω.], [-uu- -- u u-uu -uu --]
[ὧδε μὲν ἐντύνας πλεκτὸν δόλον ἐγγύθι πέτρης], [-u u --- -- uu -uu --]
[δόχμιον ἀγκλίνοις, ὕφαλον λόχον· αὐτίκα δ᾽ὀδμὴ], [-uu --- uu- uu -uu --]
[κάνθαρον ὀτρυνέει τε καὶ ἵξεται ἔνδοθι κύρτου,], [-uu -uu- u u -uu -uu --]
[οὐ μάλα θαρσαλέος πρώτην ὁδόν, ἀλλὰ τάχιστα], [- uu -uu- -- uu -u u--]
[δαισάμενος παλίνορσος ἀπέδραμεν· ἔνθεν ἔπειτα], [-uu- uu-u u-uu -u u--]
[κυρτεὺς μὲν κείνοισιν ἀεὶ νεοτερπέα φορβὴν], [-- - --u u- uu-uu --]
[ἐντίθεται· τοὺς δ᾽αἶψα δυσώνυμος ἐντὸς ἀγείρει], [-uu- - -u u-uu -u u--]
[γαστήρ, ἄλλον δ᾽ἄλλος ἄγει σύνδορπον ἑταῖρον.], [-- -- -u u- --u u--]
[ἤδη δ᾽ἀτρομέοντες ἀολλέες ἔνδοθι κύρτου], [-- -uu-u u-uu -uu --]
[ἀγρόμενοι πρόπαν ἦμαρ ἐνήμενοι, ὥστε μέλαθρον], [-uu- uu -u u-uu -u u--]
[κτησάμενοι, μίμνουσι, κακὴν δ᾽εὕροντο καλιήν.], [-uu- --u u- --u u--]
[ὡς δ᾽ὁπότ᾽ ὀρφανικοῖο μετ᾽ ἠιθέοιο μέλαθρον], [- uu -uu-u u -uu-u u--]
[οὔτι σαοφροσύνῃσι μεμηλότες ἥλικες ἄλλοι], [-u u-uu-u u-uu -uu --]
[κλητοί τ᾽αὐτόμολοί τε πανήμεροι ἀγερέθωνται,], [-- -uu- u u-uu -uu--]
[κτῆσιν ἀεὶ κείροντες ἀσημάντοιο δόμοιο,], [-u u- --u u---u u--]
[οἷα νέους ἀνίησι χαλίφρονας ἄκριτος ἥβη,], [-u u- uu-u u-uu -uu --]
[ἐν δὲ κακοφροσύνῃσι κακὴν εὕραντο τελευτήν·], [- u u-uu-u u- --u u--]
[ὣς τοῖς ἀγρομένοισι παρασχεδὸν ἵσταται ἄτη.], [- - -uu-u u-uu -uu --]
[ἡνίκα γὰρ πολλοί τε καὶ εὐλιπέες τελέθωσι,], [-uu - -- u u -uu- uu--]
[δὴ τότ᾽ ἀνὴρ κύρτοιο περὶ στόμα πῶμα καλύπτει], [- u u- --u u- uu -u u--]
[εὖ ἀραρός· τοὺς δ᾽ἔνδον ἐν ἕρκεϊ πεπτηῶτας], [- uu- - -u u -uu ----]
[ὑστάτιον κνώσσοντας ἀνείρυσεν· ὀψὲ δ᾽ὄλεθρον], [-uu- --u u-uu -u u--]
[φρασσάμενοι σπαίρουσι καὶ ἐκδῦναι μεμάασι,], [-uu- --u u --- uu--]
[νήπιοι, οὐδ᾽ ἔτι κύρτον ὁμῶς εὔοικον ἔχουσιν.], [-uu - uu -u u- --u u--]
[Ἄδμωσιν δ᾽ἐπὶ κύρτον ὀπωρινὸν ὁπλίζονται], [--- uu -u u-uu ----]
[ὀΐσυνον, μέσσοισι δ᾽ἐν οἴδμασιν ὁρμίζουσι,], [-uu- --u u -uu ----]
[νέρθεν ἀναψάμενοι τρητὸν λίθον εὐναστῆρα·], [-u u-uu- -- uu ----]
[φελλοὶ δ᾽ὀχμάζουσιν ἄνω δόλον· ἐν δέ οἱ αἰεὶ], [-- ---u u- uu - u u --]
[τέσσαρας ἀκταίους διεροὺς κάχληκας ἱεῖσι·], [-uu --- uu- --u u--]
[τοῖς δὲ διαινομένοισι περιτρέφεται γλαγόεσσα], [- u u-uu-u u-uu- uu--]
[μύξα θαλασσαίη, τῆς ἵμερος ἰχθύας ἕλκει], [-u u--- - -uu -uu --]
[βαιούς, οὐτιδανούς, λίχνον γένος· οἱ δ᾽ἀγέρονται], [-- -uu- -- uu - uu--]
[κύρτον ἐπυπροθέοντες ἐν ἀγκοίνῃς τε μένουσιν.], [-u u-uu-u u --- u u--]
[ἄδμωες δ᾽ὁρόωντες ἔσω κοίλοιο μυχοῖο], [--- uu-u u- --u u--]
[ἀγρομένους τάχα πάντες ἐπί σφισιν ὡρμήθησαν,], [-uu- uu -u u- uu ----]
[δαιτὸς ἐελδόμενοι· τοὺς δ᾽οὐ κίχον, ἀλλ᾽ ὑπόλισθον], [-u u-uu- - - uu - uu--]
[ῥηϊδίως· οἱ δ᾽οὔτι καὶ ἱέμενοί περ ἔχουσιν], [-uu- - -u u -uu- u u--]
[αὖτις ὑπεκδῦναι πλεκτὸν λόχον, ἀλλ᾽ ἑτέροισι], [-u u--- -- uu - uu--]
[πήματα πορσύνοντες ἐπί σφισιν εὗρον ὄλεθρον.], [-uu ---u u- uu -u u--]
[ὡς δέ τις ἐν ξυλόχοισιν ὀρέστερος ἀγροιώτης], [- u u - uu-u u-uu ----]
[θηρὶ πάγην ἤρτυνεν, ἀπηνέϊ δ᾽ἔνδοθι θυμῷ], [-u u- --u u-uu -uu --]
[δῆσε κυνὸς σφίγγων ἄπο μήδεα· τοῦ δ᾽ὀδύνῃσιν], [-u u- -- uu -uu - uu--]
[ἠχήεις ὀρυμαγδὸς ἀπόπροθι τειρομένοιο], [--- uu-u u-uu -uu--]
[ἔρχεται, ἀμφὶ δέ οἱ στένεται δρίος· ἡ δ᾽ἀΐουσα], [-uu -u u - uu- uu - uu--]
[πόρδαλις ἰάνθη τε καὶ ἔσσυται, ἴχνος ἀϋτῆς], [-uu --- u u -uu -u u--]
[μαιομένη· τάχα δ᾽ἷξε καὶ ἔνθορε· τὸν μὲν ἔπειτα], [-uu- uu -u u -uu - u u--]
[ὑψόσ᾽ ἀναρπάζει κρυπτὸς δόλος, ἡ δ᾽ἐνὶ βόθρῳ], [-u u--- -- uu - uu --]
[εἰλεῖται προπεσοῦσα, μέλει δέ οἱ οὐκέτι δαιτός,], [--- uu-u u- u u -uu --]
[ἀλλὰ φόβου· τῇ δ᾽οὔτις ὑπέκδυσίς ἐστιν ἑτοίμη·], [-u u- - -u u-uu -u u--]
[τοῖα καὶ ἄδμωες δειλοὶ πάθον, ἀντὶ δὲ φορβῆς], [-u u --- -- uu -u u --]
[πότμον ἐφωρμήσαντο καὶ Ἄϊδος ἕρκος ἄφυκτον.], [-u u---u u -uu -u u--]
[καὶ μέν τις θρίσσῃσιν ὁμῶς καὶ χαλκίσιν ἄγρην], [- - - --u u- - -uu --]
[φράσσατ᾽ ὀπωρινήν, καὶ λαρινὸν εἷλε καὶ ἔθνη], [-u u--- - -uu -u u --]
[τραχούρων, κύρτον μὲν ὑπὸ σπάρτοισιν ὑφήνας], [--- -- u u- --u u--]
[εὐπαγέως, φρυκτῶν δ᾽ὀρόβων ἐνεθήκατο μάζαν,], [-uu- -- uu- uu-uu --]
[οἴνῳ μυδαλέην εὐώδεϊ, μίξε δὲ κούρης], [-- -uu- --uu -u u --]
[δάκρυον Ἀσσυρίης Θειαντίδος, ἥν ποτέ φασι], [-uu -uu- --uu - uu --]
[πατρὸς ἐρασσαμένην δυσμήχανον ἔργον ἀνύσσαι], [-u u-uu- --uu -u u--]
[ἐλθεῖν τ᾽ἐς φιλότητα χολωσαμένης Ἀφροδίτης·], [-- - uu-u u-uu- uu--]
[ἀλλ᾽ ὅτε μιν καὶ δένδρον ἐπώνυμον ἐρρίζωσεν], [- uu - - -u u-uu ----]
[αἶσα θεῶν, γοάει τε καὶ ἣν ὀλοφύρεται ἄτην,], [-u u- uu- u u - uu-uu --]
[δάκρυσι δευομένη λέκτρου χάριν· ἧς ἐνιμίσγων], [-uu -uu- -- uu - uu--]
[θεῖον ὀπὸν κύρτον μὲν ἐνορμίζει ῥοθίοισιν,], [-u u- -- u u--- uu--]
[ὀδμὴ δ᾽αἶψα θάλασσαν ἐπέδραμε λειριόεσσα,], [-- -u u-u u-uu -uu--]
[κικλήσκουσ᾽ ἀγέλας πολυειδέας· οἱ δ᾽ἐφέπονται], [--- uu- uu-uu - uu--]
[πνοιῇ νηδυμίῃ δεδονημένοι, ὦκα δὲ κύρτος], [-- -uu- uu-uu -u u --]
[πίμπλαται, ἀγρευτῆρι φέρων εὔθηρον ἀμοιβήν.], [-uu ---u u- --u u--]
[Σάλπαι δ᾽ἰκμαλέοις μὲν ἀεὶ φύκεσσι μάλιστα], [-- -uu- u u- --u u--]
[τέρπονται, κείνῃ δὲ καὶ ἀγρώσσονται ἐδωδῇ.], [--- -- u u ---u u--]
[πλώει μὲν προτέροισιν ἐν ἤμασιν εἰς ἕνα χῶρον], [-- - uu-u u -uu - uu --]
[ἀσπαλιεύς, αἰεὶ δὲ μετ᾽ οἴδμασι λᾶας ἵησι], [-uu- -- u u -uu -u u--]
[χερμάδας, ἁψάμενος πέρι φύκια τηλεθόωντα.], [-uu -uu- uu -uu -uu--]
[ἀλλ᾽ ὅτε δὴ πέμπτη μὲν ἴδῃ πόνον ἠριγένεια], [- uu - -- u u- uu -uu--]
[σάλπαι δ᾽ἀγρόμεναι κεῖνον πόρον ἀμφινέμωνται,], [-- -uu- -- uu -uu--]
[τῆμος ἐπεντύνει κύρτου δόλον· ἐν δέ οἱ εἴσω], [-u u--- -- uu - u u --]
[φύκεσιν εἰλομένους λᾶας βάλεν, ἀμφὶ δὲ ποίας], [-uu -uu- -- uu -u u --]
[εἰναλίας στομίοισιν ἐδήσατο, τῇσι γάνυνται], [-uu- uu-u u-uu -u u--]
[σάλπαι τ᾽ἠδ᾽ ὅσσοι βοτανηφάγοι ἰχθύες ἄλλοι·], [-- - -- uu-uu -uu --]
[οἳ τότ᾽ ἀγειρόμενοι ποίας φάγον, αὐτὰρ ἔπειτα], [- u u-uu- -- uu -u u--]
[ἐς μυχὸν ἠΐχθησαν· ὁ δ᾽αὐτίκα κύρτον ἀνέλκει], [- uu ---u u -uu -u u--]
[ῥίμφα μεταπλώσας· σιγῇ δέ οἱ ἄνυται ἔργον,], [-u u--- -- u u -uu --]
[ἀνδράσι τ᾽ἀφθόγγοισι καὶ ἀσμαράγοις ἐλάτῃσι·], [-uu ---u u -uu- uu--]
[σιγὴ γὰρ πάσαις μὲν ὀφέλσιμος ἔπλετο θήραις,], [-- - -- u u-uu -uu --]
[ἔξοχα δ᾽ἐν σάλπῃσιν· ἐπεὶ μάλα τῇσι νόημα], [-uu - --u u- uu -u u--]
[πτοιαλέον· πτοίη δὲ πόνον δύσθηρον ἔθηκε.], [-uu- -- u u- --u u--]
[τρίγλης δ᾽οὔτινα, φημί, χερειοτέρῃσιν ἐδωδαῖς], [-- -uu -u u-uu-u u--]
[τέρπεσθαι· πᾶσαν γὰρ ἄσιν ἁλός, ἥν κε κίχῃσι,], [--- -- u u- uu - u u--]
[φέρβεται· ἱμείρει δὲ δυσαέος ἔξοχα δαιτός·], [-uu --- u u-uu -uu --]
[σώμασι δ᾽ἐκπάγλως ἐπιτέρπεται ἀνδρομέοισι], [-uu --- uu-uu -uu--]
[πυθομένοις, εὖτ᾽ ἄν τιν᾽ ἕλῃ στονόεσσα θάλασσα.], [-uu- - - u u- uu-u u--]
[τῷ καί μιν δελέασσιν ἀποπνείουσιν ἀϋτμὴν], [- - - uu-u u---u u--]
[ῥηϊδίως ἕλκουσιν, ὅσα πνέει ἐχθρὸν ἄημα.], [-uu- --u u- uu -u u--]
[εἴκελα δὲ τρίγλῃσιν ὕεσσί τε, φημί, τετύχθαι], [-uu - --u u-u u -u u--]
[ἤθεα, φυρομένοισιν ἀεὶ περὶ γαστέρος ὁρμήν·], [-uu -uu-u u- uu -uu --]
[ἄμφω δ᾽αἱ μὲν ἔασι διάκριτοι ἐν νεπόδεσσιν,], [-- - u u-u u-uu - uu--]
[οἱ δ᾽ἐνὶ χερσαίῃσιν ἀριστεύουσ᾽ ἀγέλῃσιν.], [- uu ---u u--- uu--]
[οὐ μὲν δὴ μελάνουρον ἀποίσεαι οὔτ᾽ ἐνὶ κύρτῳ], [- - - uu-u u-uu - uu --]
[ῥηϊδίως ἀπαφῶν οὔτ᾽ ἐν λινοεργέϊ κύκλῳ·], [-uu- uu- - - uu-uu --]
[ἔξοχα γὰρ μελάνουρος ἐν ἰχθύσιν ἠμὲν ἄναλκις], [-uu - uu-u u -uu -u u--]
[ἠδὲ σαοφρονέων, λίχνη δέ οἱ οὔποτ᾽ ἐδωδὴ], [-u u-uu- -- u u -u u--]
[θυμήρης· αἰεὶ δὲ γαληναίης μὲν ἐούσης], [--- -- u u--- u u--]
[κέκλιται ἐν ψαμάθοισι καὶ οὐκ ἀναδύεται ἅλμης·], [-uu - uu-u u - uu-uu --]
[ἀλλ᾽ ὅτε κυμαίνουσα περισπέρχῃσι θάλασσα], [- uu ---u u---u u--]
[λάβρων ἐξ ἀνέμων, τότε δὴ μοῦνοι μελάνουροι], [-- - uu- uu - -- uu--]
[κῦμα διαΐσσουσιν ἀολλέες, οὔτε τιν᾽ ἀνδρῶν], [-u u---u u-uu -u u --]
[οὔτε τιν᾽ εἰναλίων πεφρικότες· οἱ μέν ἅπαντες], [-u u -uu- uu-- - u u--]
[ἐς νεάτην κρηπῖδα φόβῳ δύνουσι θαλάσσης,], [- uu- --u u- --u u--]
[οἱ δὲ τότ᾽ ἠϊόνας τε πολυφλοίσβους ἐφέπουσι], [- u u -uu- u u--- uu--]
[πέτραις τ᾽ἐμπελάουσιν ἀλήμονες, εἴ τιν᾽ ἐδητὺν], [-- -uu-u u-uu - u u--]
[κοπτομένη δείξειεν ὑπὸ ῥιπῇσι θάλασσα·], [-uu- --u u- --u u--]
[νήπιοι, οὐδ᾽ ἐδάησαν ὅσον πινυτώτεροι ἄνδρες,], [-uu - uu-u u- uu-uu --]
[οἳ κείνους καὶ πάμπαν ἀλευομένους ἕλον ἄγρῃ.], [- -- - -u u-uu- uu --]
[χειμερίη πλημμυρὶς ὅταν ζέῃ Ἀμφιτρίτης,], [-uu- --u u- uu -u--]
[ἵστατ᾽ ἐπὶ προὔχουσαν ἀνὴρ ἁλιηγέα πέτρην,], [-u u- --u u- uu-uu --]
[ὀξύτατον τόθι κῦμα περὶ σπιλάδεσσι μέμυκεν·], [-uu- uu -u u- uu-u u--]
[εἴδατα δ᾽ἀγνυμένοισιν ἐπισπείρει ῥοθίοισι,], [-uu -uu-u u--- uu--]
[τυρὸν ὁμοῦ Δήμητρι μεμιγμένον· οἱ δ᾽ἐπὶ φορβὴν], [-u u- --u u-uu - uu --]
[ἀσπασίην θρώσκουσιν ἐπειγόμενοι μελάνουροι.], [-uu- --u u-uu- uu--]
[ἀλλ᾽ ὅτε οἱ παρέασιν ἀολλέες ἐς βόλον ἄγρης,], [- uu - uu-u u-uu - uu --]
[αὐτὸς μὲν τρέπεται λοξὸν δέμας, ὄφρα οἱ ὕδωρ], [-- - uu- -- uu -u u --]
[μήτι κατασκιάοιτο καὶ ἰχθύσι τάρβος ἐνείη·], [-u u-uu-u u -uu -u u--]
[ἔστι δέ οἱ λεπτός τε δόναξ μετὰ χερσὶν ἑτοῖμος], [-u u - -- u u- uu -u u--]
[λεπτή θ᾽ὁρμιὴ κούφης τριχός, ἄπλοκος αὔτως·], [-- --- -- uu -uu --]
[λεπτοῖς δ᾽ἀγκίστροισιν ἀναπλέκεται θαμέεσσι·], [-- ---u u-uu- uu--]
[τοῖς ἐπέθηκε δέλετρον, ὃ καὶ πάρος ἧκε καθ᾽ ὕδωρ,], [- uu-u u-u u - uu -u u --]
[πέμπει δ᾽ἐς βαθὺ κῦμα κυκώμενον· οἱ δ᾽ὁρόωντες], [-- - uu -u u-uu - uu--]
[αὐτίκ᾽ ἐπιθρώσκουσι καὶ ἁρπάζουσιν ὄλεθρον.], [-u u---u u ---u u--]
[οὐδ᾽ ἁλιεὺς εὔκηλον ἔχει χέρα, πυκνὰ δ᾽ἀνέλκει], [- uu- --u u- uu -u u--]
[ἐκ δίνης ἄγκιστρα, καὶ εἰ κενὰ πολλάκις εἴη·], [- -- --u u - uu -uu --]
[οὐ γὰρ βρασσομένης κεν ἐπιφράσσαιτο θαλάσσης], [- - -uu- u u---u u--]
[ἀτρεκέως, εἴτ᾽ οὖν τις ἐνίσχεται εἴτε μιν αὔτως], [-uu- - - u u-uu -u u --]
[κύματ᾽ ἀνακλονέουσιν· ἐπὴν δέ τις ἀμφιχάνῃσι,], [-u u-uu-u u- u u -uu--]
[ῥίμφα μιν ἐξείρυσσε πάρος δόλον ἐν φρεσὶ θέσθαι,], [-u u ---u u- uu - uu --]
[πρὶν φόβον οὐτιδανοῖσιν ἐνιπλῆξαι μελανούροις.], [- uu -uu-u u--- uu--]
[τοίην χειμερίην πανεπίκλοπον ἤνυσεν ἄγρην.], [-- -uu- uu-uu -uu --]
[ναὶ μὴν καὶ κεστρῆα, καὶ οὐ λίχνον περ ἐόντα,], [- - - --u u - -- u u--]
[ἤπαφον, ἀγκίστροισι περὶ στεινοῖσιν ἕσαντες], [-uu ---u u- --u u--]
[εἶδαρ ὁμοῦ Δήμητρι μεμιγμένον ἠδὲ γάλακτος], [-u u- --u u-uu -u u--]
[πηκτοῖσι δώροισιν· ἐφυρήσαντο δὲ ποίην], [--- --u u---u u --]
[τοῖσιν ὁμοῦ μίνθην εὐώδεα, τήν ποτε κούρην], [-u u- -- --uu - uu --]
[φασὶν ὑπουδαίην ἔμεναι, Κωκυτίδα Νύμφην·], [-u u--- uu- --uu --]
[κλίνατο δ᾽εἰς εὐνὴν Ἀϊδωνέος· ἀλλ᾽ ὅτε κούρην], [-uu - -- uu-uu - uu --]
[Περσεφόνην ἥρπαξεν ἀπ᾽ Αἰτναίοιο πάγοιο,], [-uu- --u u ---u u--]
[δὴ τότε μιν κλάζουσαν ὑπερφιάλοις ἐπέεσσι,], [- uu - --u u-uu- uu--]
[ζήλῳ μαργαίνουσαν ἀτάσθαλα, μηνίσασα], [-- ---u u-uu -u--]
[Δημήτηρ ἀμάθυνεν ἐπεμβαίνουσα πεδίλοις·], [--- uu-u u---u u--]
[φῆ γὰρ ἀγαυοτέρη τε φυὴν καὶ κάλλος ἀμείνων], [- u u-uu- u u- - -u u--]
[Περσεφόνης ἔμεναι κυανώπιδος, ἐς δέ μιν αὐτὴν], [-uu- uu- uu-uu - u u --]
[εὔξατο νοστήσειν Ἀϊδωνέα, τήν δὲ μελάθρων], [-uu --- uu-uu - u u--]
[ἐξελάσειν· τοίη οἱ ἐπὶ γλώσσης θόρεν ἄτη.], [-uu- -- u u- -- uu --]
[ποίη δ᾽οὐτιδανὴ καὶ ἐπώνυμος ἔκθορε γαίης,], [-- -uu- u u-uu -uu --]
[τὴν ἐνιφυρήσαντες ἐπ᾽ ἀγκίστροισι βάλοντο.], [- uu---u u ---u u--]
[κεστρεὺς δ᾽οὐ μετὰ δηρόν, ἐπεί ῥά μιν ἷξεν ἀϋτμή,], [-- - uu -u u- u u -u u--]
[ἀντιάσας πρῶτον μὲν ἀποσταδὸν ἀγκίστροιο], [-uu- -- u u-uu ----]
[λοξὸν ὑπ᾽ ὀφθαλμοῖς ὁράᾳ δόλον, εἴκελος ἀνδρὶ], [-u u --- uu- uu -uu --]
[ξείνῳ, ὃς ἐν τριόδοισι πολυτρίπτοισι κυρήσας], [-u u - uu-u u---u u--]
[ἔστη ἐφορμαίνων, κραδίη τέ οἱ ἄλλοτε λαιήν,], [-u u--- uu- u u -uu --]
[ἄλλοτε δεξιτερὴν ἐπιβάλλεται ἀτραπὸν ἐλθεῖν·], [-uu -uu- uu-uu -uu --]
[παπταίνει δ᾽ἑκάτερθε, νόος δέ οἱ ἠΰτε κῦμα], [--- uu-u u- u u -uu --]
[εἱλεῖται, μάλα δ᾽ὀψὲ μιῆς ὠρέξατο βουλῆς·], [--- uu -u u- --uu --]
[ὣς ἄρα καὶ κεστρῆϊ παναίολα μερμηρίζει], [- uu - --u u-uu ----]
[θυμὸς ὀϊομένῳ τε δόλον καὶ ἀπήμονα φορβήν·], [-u u-uu- u u- u u-uu --]
[ὀψὲ δέ μιν νόος ὦρσε καὶ ἤγαγεν ἐγγύθι πότμου·], [-u u - uu -u u -uu -uu --]
[αὐτίκα δὲ τρέσσας ἀνεχάσσατο· πολλάκι δ᾽ἤδη], [-uu - -- uu-uu -uu --]
[εἷλε φόβος ψαύοντα καὶ ἔμπαλιν ἔτραπεν ὁρμήν.], [-u u- --u u -uu -uu --]
[ὡς δ᾽ὅτε νηπίαχος κούρη πάϊς, ἐκτὸς ἐούσης], [- uu -uu- -- uu -u u--]
[μητέρος, ἢ βρώμης λελιημένη ἠέ τευ ἄλλου,], [-uu - -- uu-uu -u u --]
[ψαῦσαι μὲν τρομέει μητρός χόλον, οὐδ᾽ ἀναδῦναι], [-- - uu- -- uu - uu--]
[ἐλδομένη τέτληκεν· ἐφερπύζουσα δὲ λάθρῃ], [-uu- --u u---u u --]
[αὖτις ὑποτρέπεται, κραδίῃ δέ οἱ ἄλλοτε θάρσος,], [-u u-uu- uu- u u -uu --]
[ἄλλοτε δ᾽ἐμπίπτει δεινὸς φόβος· ὄμματα δ᾽αἰὲν], [-uu --- -- uu -uu --]
[ὀξέα παπταίνοντα ποτὶ προθύροισι τέτανται·], [-uu ---u u- uu-u u--]
[ὣς τότ᾽ ἐπεμβαίνων ἀνελίσσεται ἤπιος ἰχθύς.], [- u u--- uu-uu -uu --]
[ἀλλ᾽ ὅτε θαρσήσας πελάσῃ σχεδόν, οὐ μάλ᾽ ἑτοίμως], [- uu --- uu- uu - u u--]
[ψαῦσε βορῆς, οὐρῇ δὲ πάρος μάστιξεν ἐγείρων], [-u u- -- u u- --u u--]
[ἄγκιστρον, μή πού τις ἐνὶ χροῒ θέρμετ᾽ ἀϋτμή·], [--- - - u u- uu -u u--]
[ζωοῦ γὰρ κεστρεῦσιν ἀπώμοτόν ἐστι πάσασθαι.], [-- - --u u-uu -u u--]
[ἔνθεν ἔπειτ᾽ ἄκροισι διακνίζει στομάτεσσι], [-u u- --u u--- uu--]
[δαῖτα περιξύων· ἁλιεὺς δέ μιν αὐτίκα χαλκῷ], [-u u--- uu- u u -uu --]
[πεῖρεν ἀνακρούων, ὥστε θρασὺν ἵππον ἐέργων], [-u u--- -- uu -u u--]
[ἡνίοχος σκληρῇσιν ἀναγκαίῃσι χαλινοῦ,], [-uu- --u u---u u--]
[ἂν δ᾽ἔρυσε, σπαίροντα δ᾽ἐπὶ χθονὶ κάββαλεν ἐχθρῇ.], [- uu- --u u- uu -uu --]
[καὶ ξιφίην ὀλοοῖσι παρήπαφον ἀγκίστροισιν.], [- uu- uu-u u-uu ----]
[ἀλλ᾽ οὐ μὲν ξιφίῃ τοῖος μόρος, οὐδ᾽ ἴσος ἄλλοις·], [- - - uu- -- uu - uu --]
[οὐ γὰρ ἐπ᾽ ἀγκίστροισι κατεντύνουσιν ἐδωδήν,], [- u u ---u u---u u--]
[ἀλλὰ τὸ μὲν γυμνόν τε καὶ ἄκλοπον ᾐώρηται,], [-u u - -- u u -uu ----]
[μηρίνθου διπλῇσιν ἀκαχμένου ἔμπαλιν αἰχμαῖς·], [--- --u u-uu -uu --]
[τοῦ δ᾽ὅσσον τριπάλαιστον ἀναψάμενοι καθύπερθε], [- -- uu-u u-uu- uu--]
[μαλθακὸν ἀργεννῶν νεπόδων ἕνα χείλεος ἄκρου], [-uu --- uu- uu -uu --]
[δῆσαν ἐπισταμένως· ξιφίης δ᾽ὅτε θοῦρος ἵκηται,], [-u u-uu- uu- uu -u u--]
[αὐτίκα δαιτρεύει δέμας ἰχθύος ἄορι λάβρῳ·], [-uu --- uu -uu -uu --]
[τοῦ δὲ δαϊζομένοιο καταρρέει ἅψεα δεσμοῦ,], [- u u-uu-u u-uu -uu --]
[αὐταῖς δ᾽ἀγκίστροιο περιστρέφεται γενύεσσιν·], [-- ---u u-uu- uu--]
[αὐτὰρ ὅ γ᾽οὐκ ἐδάη γναμπτὸν δόλον, ἀλλὰ βαρεῖαν], [-u u - uu- -- uu -u u--]
[δαῖτα χανὼν ἀγρευτὸς ἀνέλκεται ἀνέρος ἀλκῇ.], [-u u- --u u-uu -uu --]
[πολλὰ δ᾽ἐπὶ ξιφίῃ θηρήτορες ὁπλίζονται,], [-u u- uu- --uu ----]
[ἔξοχα δ᾽οἳ Τυρσηνὸν ἁλὸς πόρον ἀγρώσσουσιν], [-uu - --u u- uu ----]
[ἀμφί τε Μασσαλίην, ἱερήν πόλιν, ἀμφί τε Κελτούς·], [-u u -uu- uu- uu -u u --]
[κεῖθι γὰρ ἔκπαγλοί τε καὶ ἰχθύσιν οὐδὲν ὁμοῖοι], [-u u --- u u -uu -u u--]
[ἄπλατοι ξιφίαι μεγακήτεες ἐννεμέθονται.], [--- uu- uu-uu -uu--]
[οἱ δ᾽ἀκάτους αὐτοῖσιν ἐϊσκομένας ξιφίῃσι], [- uu- --u u-uu- uu--]
[καὶ δέμας ἰχθυόεν καὶ φάσγανα τεκτήναντες], [- uu -uu- - -uu ----]
[ἀντίον ἰθύνουσι· ὁ δ᾽οὐκ ἀναδύεται ἄγρην,], [-uu ---u u - uu-uu --]
[ἐλπόμενος μὴ νῆας ἐϋσέλμους ὁράασθαι,], [-uu- - -u u--- uu--]
[ἀλλ᾽ ἑτέρους ξιφίας, ξυνὸν γένος, ὄφρα μιν ἄνδρες], [- uu- uu- -- uu -u u --]
[πάντῃ κυκλώσωνται· ὁ δ᾽ἐφράσαθ᾽ ὕστερον ἄτην,], [-- ---u u -uu -uu --]
[αἰχμῇ τριγλώχινι πεπαρμένος, οὐδέ οἱ ἀλκὴ], [-- ---u u-uu -u u --]
[φεύγειν ἱεμένῳ περ, ἀναγκαίῃ δὲ δαμῆναι.], [-- -uu- u u--- u u--]
[πολλάκι μὲν καὶ νηὸς ἀμυνόμενος κενεῶνα], [-uu - - -u u-uu- uu--]
[φασγάνῳ ἀντετόρησε διαμπερὲς ἄλκιμος ἰχθύς,], [-uu -uu-u u-uu -uu --]
[οἱ δὲ θοῶς βουπλῆγος ὑπ᾽ εὐχάλκοιο τυπῇσιν], [- u u- --u u ---u u--]
[ἐκ γενύων ἤραξαν ἅπαν ξίφος· ἐν δ᾽ἄρα νηὸς], [- uu- --u u- uu - uu --]
[ἕλκεϊ γόμφος ἄρηρεν· ὁ δ᾽ἕλκεται ὀρφανὸς ἀλκῆς.], [-uu -u u-u u -uu -uu --]
[ὡς δ᾽ὅτε δυσμενέεσσι δόλον τεύχοντες ἄρηος,], [- uu -uu-u u- --u u--]
[ἱέμενοι πύργων τε καὶ ἄστεος ἔνδον ἱκέσθαι,], [-uu- -- u u -uu -u u--]
[ἔντεα συλήσαντες ἀρηϊφάτων ἀπὸ νεκρῶν], [-uu ---u u-uu- uu --]
[αὐτοὶ θωρήξαντο καὶ ἔδραμον ἄγχι πυλάων·], [-- ---u u -uu -u u--]
[οἱ δ᾽ὥστε σφετέροισιν ἐπειγομένοις πολιήταις], [- -- uu-u u-uu- uu--]
[ἀγκλίνουσι θύρετρα καὶ οὐ γήθησαν ἑταίροις·], [---u u-u u - --u u--]
[ὣς ἄρα καὶ ξιφίην ἴκελον δέμας ἤπαφε νηῶν.], [- uu - uu- uu- uu -uu --]
[καὶ μὲν δὴ σκολιῇσιν ἐν ἀγκοίνῃσι λίνοιο], [- - - uu-u u ---u u--]
[κυκλωθεὶς ξιφίης μέγα νήπιος ἀφροσύνῃσιν], [--- uu- uu -uu -uu--]
[ὄλλυται, ὃς θρώσκει μὲν ὑπεκδῦναι μενεαίνων,], [-uu - -- u u--- uu--]
[ἐγγύθι δὲ τρομέων πλεκτὸν δόλον αὖτις ὀπίσσω], [-uu - uu- -- uu -u u--]
[χάζεται· οὐδέ οἱ ὅπλον ἐνὶ φρεσίν, οἷον ἄρηρεν], [-uu -u u -u u- uu -u u--]
[ἐκ γενύων, δειλὸς δὲ μένει κεκαφηότι θυμῷ,], [- uu- -- u u- uu-uu --]
[ὄφρα μιν ἐξερύσωσιν ἐπ᾽ ᾐόνας· ἔνθα δὲ δούροις], [-u u -uu-u u -uu -u u --]
[ἄνδρες ἐπασσυτέροισι καταΐγδην ἐλόωντες], [-u u-uu-u u--- uu--]
[κρᾶτα συνηλοίησαν, ὁ δ᾽ὄλλυται ἄφρονι πότμῳ.], [-u u---u u -uu -uu --]
[ἀφροσύνη καὶ σκόμβρον ἕλεν καὶ πίονα θύννον], [-uu- - -u u- - -uu --]
[καὶ ῥαφίδας καὶ φῦλα πολυσπερέων συνοδόντων.], [- uu- - -u u-uu- uu--]
[σκόμβροι μὲν λεύσσοντες ἐν ἕρκεϊ πεπτηῶτας], [-- - --u u -uu ----]
[ἄλλους ἠράσσαντο λίνου πολύωπον ὄλεθρον], [-- ---u u- uu-u u--]
[ἐσδῦναι· τοίη τις ἐσέρχεται εἰσορόωντας], [--- -- u u-uu -uu--]
[τερπωλή· παίδεσσιν ἀπειρήτοισιν ὁμοῖοι,], [--- --u u---u u--]
[οἵ τε πυρὸς λεύσσοντες ἀναιθομένοιο φαεινὴν], [- u u- --u u-uu-u u--]
[μαρμαρυγὴν ἀκτῖσιν ἰαινόμενοι γελόωσι], [-uu- --u u-uu- uu--]
[ψαῦσαί θ᾽ἱμείρουσι καὶ ἐς φλόγα χεῖρ᾽ ὀρέγουσι], [-- ---u u - uu - uu--]
[νηπιέην· τάχα δέ σφιν ἀνάρσιον ἐξεφάνη πῦρ·], [-uu- uu - u u-uu -uu- -]
[ὣς οἵ γ᾽ἱμείρουσιν ἀνοστήτοιο λόχοιο], [- - ---u u---u u--]
[ἐσπεσέειν κευθμῶνα, κακοῦ δ᾽ἤντησαν ἔρωτος.], [-uu- --u u- --u u--]
[ἔνθ᾽ οἱ μὲν κέλσαντες ἐν εὐρυτέροισι βρόχοισι], [- - - --u u -uu-u u--]
[ἔκθορον, οἱ δ᾽ἑρχθέντες ἐνὶ στεινοῖσι πόροισι], [-uu - --u u- --u u--]
[πικρὸν ἀνέτλησαν σφιγκτὸν μόρον ἐξανύσαντες.], [-u u--- -- uu -uu--]
[πολλοὺς δ᾽ἠϊόνεσσιν ἐφελκομένοιο λίνοιο], [-- -uu-u u-uu-u u--]
[ὄψεαι ἀμφοτέρωθεν ἀρηρότας ἠΰτε γόμφοις,], [-uu -uu-u u-uu -uu --]
[τοὺς μὲν ἔτι φρονέοντας ἐσελθέμεν ἄρκυν ὀλέθρου,], [- u u- uu-u u-uu -u u--]
[τοὺς δ᾽ἤδη μεμαῶτας ὑπεκδῦναι κακότητος,], [- -- uu-u u--- uu--]
[ἔνδοθεν ἰκμαλέῃσιν ἐνισχομένους βροχίδεσσι.], [-uu -uu-u u-uu- uu--]
[θύννοι δ᾽αὖ σκόμβροις μὲν ἴσον πόνον ἀθλεύουσιν], [-- - -- u u- uu ----]
[ἀφροσύνῃ· καὶ τοῖς γὰρ ὁμοίιος ἵμερος ἄτης], [-uu- - - u u-uu -uu --]
[ἐμπίπτει δολίοιο λίνου λαγόνεσσι μιγῆναι·], [--- uu-u u- uu-u u--]
[ἀλλ᾽ οὐ μὲν κείνοισιν ὑπόβρυχα γαστέρος εἴσω], [- - - --u u-uu -uu --]
[ἐσδύνειν, σκολιοῖσι δ᾽ἐπαΐσσουσιν ὀδοῦσι,], [--- uu-u u---u u--]
[σώματι μηδόμενοι πόρον ἄρκιον· ἐν δ᾽ἄρ᾽ ὀδοῦσιν], [-uu -uu- uu -uu - u u--]
[ὑγρὸν ἐρειδομένοις τέταται λίνον· οὐδέ τι μῆχος], [-u u-uu- uu- uu -u u --]
[ἐκφυγέειν, δεσμῷ δὲ περιστομίῳ μογέοντες], [-uu- -- u u-uu- uu--]
[ἕλκονται ποτὶ χέρσον ὑπ᾽ ἀφραδίῃσιν ἁλόντες.], [--- uu -u u -uu-u u--]
[καὶ μὲν δὴ ῥαφίδων τοῖος νόος· αἵ δ᾽ὅτε κόλπον], [- - - uu- -- uu - uu --]
[δικτύου ἐκπροφύγωσι, πόνου δ᾽ἔκτοσθε γένωνται,], [-uu -uu-u u- --u u--]
[αὖτις ἐπιστρωφῶσι, λίνῳ δ᾽ἐπιμηνίουσαι], [-u u---u u- uu----]
[δήγματ᾽ ἐνιπρίουσι· τὸ δέ σφισι δύεται εἴσω], [-u u---u u - uu -uu --]
[ἴσχει τ᾽ἐμμενέως πυκινοὺς ἔντοσθεν ὀδόντας.], [-- -uu- uu- --u u--]
[αὐτὰρ τοὶ συνόδοντες ἴσοι στείχουσι λόχοισι], [-- - uu-u u- --u u--]
[κεκριμένοι· τοῖς δ᾽εὖτ᾽ ἄν ἀνὴρ ἄγκιστρον ἐφείη,], [-uu- - - u u- --u u--]
[οἱ μὲν ἀποτροπάδην λοξὸν φάος ἀλλήλοισι], [- u u-uu- -- uu ----]
[πάντες ἐπικλίνουσι καὶ οὐκ ἐθέλουσι πελάσσαι·], [-u u---u u - uu-u u--]
[ἀλλ᾽ ὅτε τις προθορὼν ἑτέρης στιχὸς αἶψα δέλετρον], [- uu - uu- uu- uu -u u--]
[ἁρπάξῃ, τότε καί τις ἐνὶ φρεσὶ θάρσος ἔδεκτο], [--- uu - u u- uu -u u--]
[ἀγκίστρῳ τ᾽ἐπέλασσε καὶ ἕλκεται· οἱ δ᾽ὁρόωντες], [--- uu-u u -uu - uu--]
[ἀλλήλους, περὶ δαιτὶ γεγηθότες, ἰαίνονται], [--- uu -u u-uu ----]
[ἑλκόμενοι, σπεύδουσι δ᾽ὑποφθαδόν, ὅς κε θάνῃσι], [-uu- --u u-uu - u u--]
[πρῶτος ἁλούς, ἅτε παῖδες ἀθύρμασι καγχαλόωντες.], [-u u- uu -u u-uu -uu--]
[θύννων δ᾽αὖ γενεὴ μὲν ἀπ᾽ εὐρυπόροιο τέτυκται], [-- - uu- u u -uu-u u--]
[Ὠκεανοῦ· στείχουσι δ᾽ἐς ἡμετέρης ἁλὸς ἔργα], [-uu- --u u -uu- uu --]
[εἰαρινοῦ μετὰ λύσσαν ὅτ᾽ οἰστρήσωσι γάμοιο.], [-uu- uu -u u ---u u--]
[τοὺς δ᾽ἤτοι πρῶτον μὲν Ἰβηρίδος ἔνδοθεν ἅλμης], [- -- -- u u-uu -uu --]
[ἀνέρες ἀγρώσσουσι βίῃ κομόωντες Ἴβηρες·], [-uu ---u u- uu-u u--]
[δεύτερα δὲ Ῥοδανοῖο παρὰ στόμα θηρητῆρες], [-uu - uu-u u- uu ----]
[Κελτοὶ Φωκαίης τε παλαίφατοι ἐνναετῆρες·], [-- --- u u-uu -uu--]
[τὸ τρίτον ἀγρώσσουσιν ὅσοι Τρινακρίδι νήσῳ], [- uu ---u u- uu-- --]
[ἐνναέται πόντου τε παρ᾽ οἴδμασι Τυρσηνοῖο.], [-uu- -- u u -uu ----]
[ἔνθεν ἀπειρεσίοις ἐνὶ βένθεσιν ἄλλοθεν ἄλλος], [-u u-uu- uu -uu -uu --]
[κίδνανται καὶ πᾶσαν ἐπιπλώουσι θάλασσαν.], [--- - -u u---u u--]
[πολλὴ δ᾽ἔκπαγλός τε παρίσταται ἰχθυβόλοισιν], [-- --- u u-uu -uu--]
[ἄγρη, ὅτ᾽ εἰαρινὸς θύννων στρατὸς ὁρμήσωνται.], [-u u -uu- -- uu ----]
[χῶρον μὲν πάμπρωτον ἐπεφράσσαντο θαλάσσης], [-- - --u u---u u--]
[οὔτε λίην στεινωπὸν ἐπηρεφέεσσιν ὑπ᾽ ὄχθαις], [-u u- --u u-uu-u u --]
[οὔτε λίην ἀνέμοισιν ἐπίδρομον, ἀλλὰ καὶ αἴθρῃ], [-u u- uu-u u-uu -u u --]
[καὶ σκεπανοῖς κευθμῶσιν ἐναίσιμα μέτρα φέροντα.], [- uu- --u u-uu -u u--]
[ἔνθ᾽ ἤτοι πρῶτον μὲν ἐπ᾽ ὄρθιον ὕψι κολωνὸν], [- -- -- u u -uu -u u--]
[ἴδρις ἐπαμβαίνει θυννοσκόπος, ὅστε κιούσας], [-u u--- --uu -u u--]
[παντοίας ἀγέλας τεκμαίρεται, αἵ τε καὶ ὅσσαι,], [--- uu- --uu - u u --]
[πιφαύσκει δ᾽ἑτάροισι· τὰ δ᾽αὐτίκα δίκτυα πάντα], [--- uu-u u -uu -uu --]
[ὥστε πόλις προβέβηκεν ἐν οἴδμασιν· ἐν δὲ πυλωροὶ], [-u u- uu-u u -uu - u u--]
[δικτύῳ, ἐν δὲ πύλαι, μύχατοί τ᾽αὐλῶνες ἔασιν.], [-uu - u u- uu- --u u--]
[οἱ δὲ θοῶς σεύονται ἐπὶ στίχας, ὥστε φάλαγγες], [- u u- --u u- uu -u u--]
[ἀνδρῶν ἐρχομένων καταφυλαδόν· οἱ μὲν ἔασιν], [-- -uu- uu-uu - u u--]
[ὁπλότεροι, τοὶ δ᾽εἰσὶ γεραίτεροι, οἱ δ᾽ἐνὶ μέσσῃ], [-uu- - -u u-uu - uu --]
[ὥρῃ· ἀπειρέσιοι δὲ λίνων ἔντοσθε ῥέουσιν,], [-u u-uu- u u- --u u--]
[εἰσόκεν ἱμείρωσι καὶ ἀγρομένους ἀνέληται], [-uu ---u u -uu- uu--]
[δίκτυον· ἀφνειὴ δὲ καὶ ἔξοχος ἵσταται ἄγρη.], [-uu --- u u -uu -uu --]
[ἄλλους δ᾽ἀγρευτῆρσιν ὑπήγαγε ληΐδα θήρης], [-- ---u u-uu -uu --]
[ὑγρὸς ἔρως· ὀλοῶν δὲ γάμων, ὀλοῆς τ᾽Ἀφροδίτης], [-u u- uu- u u- uu- uu--]
[ἠντίασαν, σπεύδοντες ἑὴν φιλοτήσιον ἄτην.], [-uu- --u u- uu-uu --]
[ἀλλὰ σύ μοι, κάρτιστε πολισσούχων βασιλήων,], [-u u - --u u--- uu--]
[αὐτός τ᾽,Ἀντωνῖνε, καὶ υἱέος ἠγάθεον κῆρ,], [-- ---u u -uu -uu- -]
[πρόφρονες εἰσαΐοιτε καὶ εἰναλίῃσι γάνυσθε], [-uu -uu-u u -uu-u u--]
[τερπωλαῖς, οἵῃσιν ἐμὸν νόον ἠπιόδωροι], [--- --u u- uu -uu--]
[Μοῦσαι κοσμήσαντο καὶ ἐξέστεψαν ἀοιδῆς], [-- ---u u ---u u--]
[δώρῳ θεσπεσίῳ καί μοι πόρον ὑμετέροισι], [-- -uu- - - uu -uu--]
[κίρνασθαι γλυκὺ νᾶμα καὶ οὔασι καὶ πραπίδεσσι.], [--- uu -u u -uu - uu--]
[Σχέτλι᾽ Ἔρως, δολομῆτα, θεῶν κάλλιστε μὲν ὄσσοις], [-u u- uu-u u- --u u --]
[εἰσιδέειν, ἄλγιστε δ᾽ὅτε κραδίην ὀροθύνεις,], [-uu- --u u- uu- uu--]
[ἐμπίπτων ἀδόκητος, ὑπὸ φρένα δ᾽ὥστε θύελλα], [--- uu-u u- uu -u u--]
[μίσγεαι, ἀσθμαίνεις δὲ πυρὸς δριμεῖαν ὁμοκλήν,], [-uu --- u u- --u u--]
[παφλάζων ὀδύνῃσι καὶ ἀκρήτοισιν ἀνίαις·], [--- uu-u u ---u u--]
[δάκρυ δέ σοι προβαλεῖν λαρὸν γάνος ἠδ᾽ ἐσακοῦσαι], [-u u - uu- -- uu - uu--]
[βυσσόθεν οἰμωγὴν σπλάχνοις θ᾽ὑπὸ θερμὸν ἔρευθος], [-uu --- -- uu -u u--]
[φοινίξαι χρωτός τε παράτροπον ἄνθος ἀμέρσαι], [--- -- u u-uu -u u--]
[ὄσσε τε κοιλῆναι παρά τε φρένα πᾶσαν ἀεῖραι], [-u u --- uu - uu -u u--]
[μαινομένην· πολλοὺς δὲ καὶ ἐς μόρον ἐξεκύλισας,], [-uu- -- u u - uu -uu--]
[ὅσσοις χειμέριός τε καὶ ἄγριος ἀντεβόλησας], [-- -uu- u u -uu -uu--]
[λύσσαν ἄγων· τοίαις γὰρ ἀγάλλεαι εἰλαπίνῃσιν.], [-u u- -- u u-uu -uu--]
[εἴτ᾽ οὖν ἐν μακάρεσσι παλαίτατος ἐσσὶ γενέθλῃ,], [- - - uu-u u-uu -u u--]
[ἐκ Χάεος δ᾽ἀνέτειλας ἀμειδέος, ὀξέϊ πυρσῷ], [- uu- uu-u u-uu -uu --]
[λαμπόμενος, πρῶτος δὲ γάμων ἐζεύξαο θεσμούς,], [-uu- -- u u- --uu --]
[πρῶτος δ᾽εὐναίοις ἀρότοις ἐπεθήκαο τέκμωρ·], [-- --- uu- uu-uu --]
[εἴτε σε καὶ πτερύγεσσιν ἀειρόμενον θεὸν ὄρνιν], [-u u - uu-u u-uu- uu --]
[τίκτε Πάφου μεδέουσα πολυφράδμων Ἀφροδίτη,], [-u u- uu-u u--- uu--]
[εὐμενέοις, πρηΰς τε καὶ εὔδιος ἄμμιν ἱκάνοις], [-uu- -- u u -uu -u u--]
[μέτρον ἄγων· οὐ γάρ τις ἀναίνεται ἔργον ἔρωτος.], [-u u- - - u u-uu -u u--]
[πάντῃ μὲν κρατέεις, πάντῃ δέ σε καὶ ποθέουσι], [-- - uu- -- u u - uu--]
[καὶ μέγα πεφρίκασιν· ὁ δ᾽ὄλβιος, ὅστις ἔρωτα], [- uu -uu- - -uu -u u--]
[εὐκραῆ κομέει τε καὶ ἐν στέρνοισι φυλάσσει·], [--- uu- u u - --u u--]
[σοὶ δ᾽οὔτ᾽ οὐρανίης γενεῆς ἅλις οὔτε τι φύτλης], [- - -uu- uu- uu -u u --]
[ἀνδρομέης· οὐ θῆρας ἀναίνεαι οὐδ᾽ ὅσα βόσκει], [-uu- - -u u-uu - uu --]
[ἀὴρ ἀτρύγετος, νεάτης δ᾽ὑπὸ κεύθεσι λίμνης], [-- -uu- uu- uu -uu --]
[δύνεις, ὁπλίζῃ δὲ καὶ ἐν νεπόδεσσι κελαινοὺς], [-- --- u u - uu-u u--]
[ἀτράκτους, ὡς μή τι τεῆς ἀδίδακτον ἀνάγκης], [--- - - u u- uu-u u--]
[λείπηται, μηδ᾽ ὅστις ὑπόβρυχα νήχεται ἰχθύς.], [--- - -u u-uu -uu --]
[Οἵην μὲν φιλότητα μετ᾽ ἀλλήλοισι ῥύονται], [-- - uu-u u ---u u--]
[καὶ πόθον ὀξυβελῆ στικτοὶ σκάροι, οὐδ᾽ ἐνὶ μόχθοις], [- uu -uu- -- uu - uu --]
[ἀλλήλους λείπουσιν, ἀλεξητῆρι δὲ θυμῷ], [--- --u u---u u --]
[πολλάκι μὲν πληγέντος ὑπ᾽ ἀγκίστροιο δαφοινοῦ], [-uu - --u u ---u u--]
[ἄλλος ἐπαΐξας πρόμαχος σκάρος ἰχθὺς ὀδοῦσιν], [-u u--- uu- uu -u u--]
[ὁρμιὴν ἀπέκερσε καὶ ἐξεσάωσεν ἑταῖρον], [--- uu-u u -uu-u u--]
[καὶ δόλον ἠμάλθυνε καὶ ἀσπαλιῆ᾽᾽ ἀκάχησεν.], [- uu ---u u -uu- uu--]
[ἤδη δ᾽ἐν κύρτοισι παλιμπλεκέεσσιν ἁλόντα], [-- - --u u-uu-u u--]
[ἄλλος ὑπεξέκλεψε καὶ ἐξείρυσσεν ὀλέθρου·], [-u u---u u ---u u--]
[εὖτε γὰρ ἐς κύρτοιο πέσῃ λόχον αἰόλος ἰχθύς,], [-u u - --u u- uu -uu --]
[αὐτίκ᾽ ἐπεφράσθη τε καὶ ἐκδῦναι κακότητος], [-u u--- u u --- uu--]
[πειρᾶται, τρέψας δὲ κάτω κεφαλήν τε καὶ ὄσσε], [--- -- u u- uu- u u --]
[ἔμπαλιν εἰς οὐρὴν ἀνανήχεται ἕρκος ἀμείβων·], [-uu - -- uu-uu -u u--]
[ταρβεῖ γὰρ σχοίνους ταναηκέας, αἳ πυλεῶνι], [-- - -- uu-uu - uu--]
[ἀμφιπεριφρίσσουσι καὶ οὐτάζουσιν ὀπωπὰς], [-uu---u u ---u u--]
[ἀντίον ἐρχομένοιο, φυλακτήρεσσιν ὁμοῖαι.], [-uu -uu-u u---u u--]
[οἱ δέ μιν εἰσορόωντες ἀμήχανα δινεύοντα], [- u u -uu-u u-uu ----]
[ἔκτοθεν ἀντιόωσιν ἀρηγόνες, οὐδ᾽ ἐλίποντο], [-uu -uu-u u-uu - uu--]
[τειρόμενον· καί πού τις ἑὴν ὤρεξε διασχὼν], [-uu- - - u u- --u u--]
[οὐρὴν ἠΰτε χεῖρα λαβεῖν ἔντοσθεν ἑταίρῳ·], [-- -uu -u u- --u u--]
[αὐτὰρ ὀδὰξ μὲν ἔρεισεν, ὁ δ᾽ἔσπασεν ἄϊδος ἔξω], [-u u- u u-u u -uu -uu --]
[οὐρὴν ἡγήτειραν ὑπὸ στόμα δεσμὸν ἔχοντα.], [-- ---u u- uu -u u--]
[πολλάκι δὲ προβαλόντος ἑὴν ἔντοσθεν ἁλόντος], [-uu - uu-u u- --u u--]
[οὐρὴν ἄλλος ἔμαρψε καὶ ἐξείρυσσε θύραζε], [-- -u u-u u ---u u--]
[ἑσπόμενον· τοιοῖσδε νοήμασι πότμον ἄλυξαν.], [-uu- --u u-uu -u u--]
[ὡς δ᾽ὅτε παιπαλόεσσαν ἀναστείχωσι κολώνην], [- uu -uu-u u---u u--]
[φῶτες ὑπὸ σκιερῆς νυκτὸς κνέφας, ἡνίκα μήνη], [-u u- uu- -- uu -uu --]
[κέκρυπται, νεφέων δὲ κελαινιόωσι καλύπτραι,], [--- uu- u u-uu-u u--]
[οἱ δ᾽ὄρφνῃ μογέουσι καὶ ἀτρίπτοισι κελεύθοις], [- -- uu-u u ---u u--]
[πλαζόμενοι, χεῖράς τε μετ᾽ ἀλλήλοισιν ἔχουσιν,], [-uu- -- u u ---u u--]
[ἑλκόμενοί θ᾽ἕλκουσι, πόνων ἐπίκουρον ἀμοιβήν·], [-uu- --u u- uu-u u--]
[ὣς οἵ γ᾽ἀλλήλοισιν ἀμοιβαίῃ φιλότητι], [- - ---u u--- uu--]
[ἀλκτῆρες γεγάασι· τὸ δέ σφισι μήσατ᾽ ὄλεθρον], [--- uu-u u - uu -u u--]
[δειλαίοις, ὀλοοῦ δὲ καὶ ἀλγινόεντος ἔρωτος], [--- uu- u u -uu-u u--]
[ἠντίασαν, βλαφθέντες ἐπιφροσύναις ἁλιήων.], [-uu- --u u-uu- uu--]
[τέσσαρες ἐμβεβάασι θοὸν σκάφος ἀγρευτῆρες,], [-uu -uu-u u- uu ----]
[τῶν ἤτοι δοιοὶ μὲν ἐπηρέτμοισι πόνοισι], [- -- -- u u---u u--]
[μέμβλονται, τρίτατος δὲ δολόφρονα μῆτιν ὑφαίνει.], [--- uu- u u-uu -u u--]
[θῆλυν ἀναψάμενος σύρει σκάρον ἀκροτάτοιο], [-u u-uu- -- uu -uu--]
[χείλεος ἐν δίνῃσι λινοζεύκτῳ ὑπὸ δεσμῷ·], [-uu - --u u--- uu --]
[ζωὴν μὲν κέρδιστον ἀνελκέμεν· ἢν δὲ θάνῃσι,], [-- - --u u-uu - u u--]
[δελφῖνος μολίβοιο μετὰ στόμα δέξατο τέχνην.], [--- uu-u u- uu -uu --]
[μηρίνθου δ᾽ἑτέρωθεν ἐλήλαται ἄλλος ὄπισθεν], [--- uu-u u-uu -u u--]
[δινωτὸς μολίβοιο βαρὺς κύβος ἅμματος ἄκρου·], [--- uu-u u- uu -uu --]
[καί ῥ᾽ἡ μὲν ζωῇ ἐναλίγκιος ἐν ῥοθίοισιν], [- - - -- uu-uu - uu--]
[ἑλκομένη θήλεια τιταίνεται ἐξ ἁλιῆος.], [-uu- --u u-uu - uu--]
[τέτρατος αὖ κύρτοιο βαθὺν δόλον ἀντίον ἕλκει], [-uu - --u u- uu -uu --]
[ἐγγύθεν· οἱ δ᾽ὁρόωντες ἀολλέες ἰθὺς ἴενται], [-uu - uu-u u-uu -u u--]
[κραιπνὸν ἐπειγόμενοι βαλιοὶ σκάροι, ὄφρα ῥύωνται], [-u u-uu- uu- uu -u u--]
[ἑλκομένην, ἀπάτην δὲ περιπροθέουσιν ἁπάντῃ,], [-uu- uu- u u-uu-u u--]
[οἴστρῳ θηλυμανεῖ βεβιημένοι· οἱ δ᾽ἐλάτῃσι], [-- -uu- uu-uu - uu--]
[νῆα κατασπέρχουσιν ὅσον σθένος· οἱ δ᾽ἐφέπονται], [-u u---u u- uu - uu--]
[ἐσσυμένως· τάχα δέ σφι πανύστατος ἔπλετ᾽ ἀρωγή.], [-uu- uu - u u-uu -u u--]
[εὖτε γὰρ ἀγρομένους τε καὶ ἄσχετα μαιμώοντας], [-u u -uu- u u -uu ----]
[θηλείης ἐπὶ λύσσαν ἴδῃ νόος ἀσπαλιῆος,], [--- uu -u u- uu -uu--]
[ἐν κύρτῳ κατέθηκεν ὁμοῦ λίνον ἠδὲ μόλιβδον,], [- -- uu-u u- uu -u u--]
[ὃς σκάρον ἐμβαρύθων εἴσω σπάσεν· οἱ δ᾽ἄρ᾽ ὁμαρτῆ,], [- uu -uu- -- uu - u u--]
[ὡς ἴδον, ὡς ἐκέχυντο παραφθαδόν, Ἄϊδος ἕρκος], [- uu - uu-u u-uu -uu --]
[πλεκτὸν ἐπισπεύδοντες, ἐπειγομένοις δὲ λόχοισι], [-u u---u u-uu- u u--]
[στείνονται προβολαί τε λύγων καὶ χάσμα πυλάων], [--- uu- u u- - -u u--]
[ἀργαλέον· τοῖοι γὰρ ἐπισπέρχουσι μύωπες.], [-uu- -- u u---u u--]
[ὡς δὲ ποδωκείης μεμελημένοι ἄνδρες ἀέθλων,], [- u u--- uu-uu -u u--]
[στάθμης ὁρμηθέντες ἀπόσσυτοι, ὠκέα γυῖα], [-- ---u u-uu -uu --]
[προπροτιταινόμενοι, δολιχὸν τέλος ἐγκονέουσιν], [-uu-uu- uu- uu -uu--]
[ἐξανύσαι· πᾶσιν δὲ πόθος νύσσῃ τε πελάσσαι], [-uu- -- u u- -- u u--]
[νίκης τε γλυκύδωρον ἑλεῖν κράτος ἔς τε θύρετρα], [-- - uu-u u- uu - u u--]
[ἀΐξαι καὶ κάρτος ἀέθλιον ἀμφιβαλέσθαι·], [--- - -u u-uu -uu--]
[τόσσος ἔρως καὶ τοῖσιν ἐς Ἄϊδος ἡγεμονεύει], [-u u- - -u u -uu -uu--]
[ἐσθορέειν κευθμῶνας ἀνοστήτοιο λόχοιο.], [-uu- --u u---u u--]
[κύντατα δ᾽ἐς φιλότητα καὶ ὕστατον οἶστρον ἔχοντες], [-uu - uu-u u -uu -u u--]
[αὐτόμολοι πιμπλᾶσιν ἐφίμερον ἀνδράσιν ἄγρην.], [-uu- --u u-uu -uu --]
[ἄλλοι δ᾽αὖ θήλειαν ἔσω κύρτοιο κελαινοῦ], [-- - --u u- --u u--]
[ζωὴν ἐγκαθιέντες ὑπὸ σπιλάδεσσι τίθενται], [-- -uu-u u- uu-u u--]
[κείναις, ᾗσι μέλει γλαγόεις σκάρος· οἱ δ᾽ὑπ᾽ ἔρωτος], [-- -u u- uu- uu - u u--]
[αὔρῃ θελγόμενοι φιλοτησίῃ ἀμφαγέρονται,], [-- -uu- uu-uu -uu--]
[ἀμφί τε λιχμάζουσι καὶ ἐξερέουσιν ἁπάντῃ], [-u u ---u u -uu-u u--]
[μαιόμενοι κύρτοιο κατήλυσιν· αἶψα δ᾽ἵκοντο], [-uu- --u u-uu -u u--]
[εἰσίθμην εὐρεῖαν ἀνέκβατον ἕρκος ἔχουσαν,], [--- --u u-uu -u u--]
[ἐς δ᾽ἔπεσον ἅμα πάντες ὁμιλαδόν, οὐδέ τι μῆχος], [- uu- uu -u u-uu -u u --]
[ἐκδῦναι, στυγερὴν δὲ πόθων εὕροντο τελευτήν.], [--- uu- u u- --u u--]
[ὡς δέ τις οἰωνοῖσι μόρον δολόεντα φυτεύων], [- u u ---u u- uu-u u--]
[θήλειαν θάμνοισι κατακρύπτει λασίοισιν], [--- --u u--- uu--]
[ὄρνιν, ὁμογλώσσοιο συνέμπορον ἠθάδα θήρης·], [-u u---u u-uu -uu --]
[ἡ δὲ λίγα κλάζει ξουθὸν μέλος, οἱ δ᾽ἀΐοντες], [- u u- -- -- uu - uu--]
[πάντες ἐπισπέρχουσι, καὶ ἐς βρόχον αὐτοὶ ἵενται,], [-u u---u u - uu -u u--]
[θηλυτέρης ἐνοπῇσι παραπλαγχθέντες ἰωῆς·], [-uu- uu-u u---u u--]
[τοῖς κεῖνοι κύρτοιο πέσον λαγόνεσσιν ὁμοῖοι.], [- -- --u u- uu-u u--]
[τοίην δ᾽αὖ κεφάλοισιν ἔρως περιβάλλεται ἄτην·], [-- - uu-u u- uu-uu --]
[καὶ γὰρ τοὺς θήλεια παρήπαφεν ἐν ῥοθίοισιν], [- - - --u u-uu - uu--]
[ἑλκομένη· θαλερὴ δὲ πέλοι λιπόωσά τε γυῖα·], [-uu- uu- u u- uu-u u --]
[ὧδε γὰρ εἰσορόωντες ἀπείρονες ἀμφαγέρονται·], [-u u -uu-u u-uu -uu--]
[κάλλεϊ δ᾽ἐκπάγλως βεβιημένοι οὐκ ἐθέλουσι], [-uu --- uu-uu - uu--]
[λείπεσθαι, πάντῃ δὲ πόθων ἴϋγγες ἄγουσι], [--- -- u u- uu- ---]
[θαλπομένους, εἰ καί σφιν ἀνάρσιον ἡγεμονεύοις], [-uu- - - u u-uu -uu--]
[χέρσον ὑπεξερύων θῆλυν δόλον· οἱ δ᾽ἐφέπονται], [-u u-uu- -- uu - uu--]
[ἀθρόοι, οὔτε δόλων μεμνημένοι οὔθ᾽ ἁλιήων·], [-uu -u u- --uu - uu--]
[ἀλλ᾽ ὥστ᾽ ἠΐθεοι περικαλλέος ὄμμα γυναικὸς], [- - -uu- uu-uu -u u--]
[φρασσάμενοι πρῶτον μὲν ἀποσταδὸν αὐγάζονται,], [-uu- -- u u-uu ----]
[εἶδος ἀγαιόμενοι πολυήρατον, ἄγχι δ᾽ἔπειτα], [-u u-uu- uu-uu -u u--]
[ἤλυθον, ἐκ δ᾽ἐλάθοντο καὶ οὐκέτι κεῖνα κέλευθα], [-uu - uu-u u -uu -u u--]
[ἔρχονται τὰ πάροιθεν, ἐφεσπόμενοι δὲ γάνυνται], [--- u u-u u-uu- u u--]
[θελγόμενοι λιαρῇσιν ὑπὸ ῥιπῇς Ἀφροδίτης·], [-uu- uu-u u- -- uu--]
[ὣς κείνων οἰστρηδὸν ἐπόψεαι ὑγρὸν ὅμιλον], [- -- --u u-uu -u u--]
[εἰλομένων· τάχα δέ σφιν ἀπεχθέες ἦλθον ἔρωτες·], [-uu- uu - u u-uu -u u--]
[αἶψα γὰρ ἀμφίβληστρον ἀνὴρ εὐεργὲς ἀείρας], [-u u ---u u- --u u--]
[κόλπον ἐπιπροέηκε καὶ ἄσπετον ἔσπασε θήρην,], [-u u-uu-u u -uu -uu --]
[ῥηϊδίως ἁψῖσι περίσχετον ἀμφικαλύψας.], [-uu- --u u-uu -uu--]
[σηπίαι αὖ δυσέρωτες ἐπὶ πλέον ἔδραμον ἄτης·], [-uu - uu-u u- uu -uu --]
[οὐ γὰρ τοῖς οὐ κύρτον ὀλέθριον οὔτε λίνοιο], [- - - - -u u-uu -u u--]
[ἀμφιβολὰς ἐφέηκαν ἁλίστονοι ἀγρευτῆρες,], [-uu- uu-u u-uu ----]
[ἀλλ᾽ αὔτως ἐρύουσιν ἀναψάμενοι μίαν οἴην], [- -- uu-u u-uu- uu --]
[ἐν ῥοθίοις· αἱ δ᾽εὖτ᾽ ἂν ἀπόπροθεν ἀθρήσωσιν,], [- uu- - - u u-uu ----]
[αἶψα μάλ᾽ ἀντιόωσι, περιπλέγδην δ᾽ἐνέχονται], [-u u -uu-u u--- uu--]
[ἐμφύμεναι σπείρῃσιν, ἅτε ξείνηθεν ἰδοῦσαι], [-uu- --u u- --u u--]
[παρθενικαὶ δηναιὸν ἀδελφεὸν ἢ γενετῆρα], [-uu- --u u-uu - uu--]
[ἤπιον ἐν μεγάροισιν ἀπήμονα νοστήσαντα·], [-uu - uu-u u-uu ----]
[ἠὲ νέον ζεύγλῃσιν ὑπ᾽ εὐναίης Ἀφροδίτης], [-u u- --u u --- uu--]
[κούρη ληϊσθεῖσα γάμων εὐαγρέϊ δεσμῷ], [-- ---u u- --uu --]
[νυμφίον ἀμφέπλεξεν, ἐπ᾽ αὐχένι πάννυχα δεσμὰ], [-uu ---u u -uu -uu --]
[ἀργεννοῖς ἑκάτερθε βραχίοσι γυρώσασα·], [--- uu-u u-uu ----]
[ὣς τότε κερδαλέαι περὶ σηπίαι εἱλίσσονται], [- uu -uu- uu -uu ----]
[ἀλλήλαις· οὐδέ σφι μεθίεται ἔργον ἔρωτος,], [--- -- u u-uu -u u--]
[εἰσόκεν ἐξερύσωσιν ἐπὶ σκάφος ἀσπαλιῆες·], [-uu -uu-u u- uu -uu--]
[αἱ δ᾽ἔτι συμπεφύασι, πόθῳ δ᾽ἅμα πότμον ἕλοντο.], [- uu -uu-u u- uu -u u--]
[τὰς μὲν καὶ κύρτοισι παρήπαφον εἴαρος ὥρῃ·], [- - - --u u-uu -uu --]
[κύρτους γάρ σκιάσαντες ὑπὸ πτόρθοισι μυρίκης], [-- - uu-u u- --u u--]
[ἢ κομάρου πετάλοισι τεθηλόσιν ἠὲ καὶ ἄλλῃ], [- uu- uu-u u-uu -u u --]
[λάχνῃ, ἐπ᾽ ἠϊόνεσσι πολυψαμάθοισιν ἔθηκαν·], [-u u -uu-u u-uu-u u--]
[αἱ δ᾽ἅμα μὲν γενεῆς κεχρημέναι ἠδὲ καὶ εὐνῆς], [- uu - uu- --uu -u u --]
[κύρτον ἔσω σπεύδουσι καὶ ἥμεναι ἐν πετάλοισιν], [-u u- --u u -uu - uu--]
[αὐτοῦ μέν παύσαντο πόθου, παύσαντο δὲ δειλῆς], [-- - --u u- --u u --]
[ζωῆς, ἀγρευτῆρσιν ἀνελκόμεναι πινυτοῖσιν.], [-- ---u u-uu- uu--]
[ἔξοχα δ᾽ἐκ πάντων νεπόδων ἀλγεινὸν ἔρωτα], [-uu - -- uu- --u u--]
[κόσσυφος ἀθλεύει, κίχλῃς δ᾽ἐπιδαίεται ἦτορ,], [-uu --- -- uu-uu --]
[οἴστρῳ τε ζήλῳ τε, βαρύφρονι δαίμονι, θύων.], [-- - -- u u-uu -uu --]
[κοσσύφῳ οὔτ᾽ εὐνὴ μία σύννομος, οὐ δάμαρ οἴη,], [-uu - -- uu -uu - uu --]
[οὐ θάλαμος, πολλαὶ δ᾽ἄλοχοι, πολλαὶ δὲ χαράδραι], [- uu- -- uu- -- u u--]
[κεκριμέναι κεύθουσιν ἐφέστια λέκτρα γυναικῶν·], [-uu- --u u-uu -u u--]
[τῇσιν ἀεὶ πᾶν ἦμαρ ὑπὸ γλαφυροῖσι μυχοῖσι], [-u u- - -u u- uu-u u--]
[κίχλαι ναιετάουσιν, ἀλίγκιαι ἀρτιγάμοισι], [-- -uu-u u-uu -uu--]
[νύμφαις, ἃς οὐκ ἄν τις ἴδοι θαλάμοιο πάροιθεν], [-- - - - u u- uu-u u--]
[ἐρχομένας· ἐν δέ σφι γαμήλιος αἴθεται αἰδώς·], [-uu- - - u u-uu -uu --]
[ὣς αἵ γ᾽ἐνδόμυχοι θαλάμων ἔντοσθεν ἑκάστη], [- - -uu- uu- --u u--]
[αἰεὶ δηθύνουσιν, ὅπῃ πόσις αὐτὸς ἀνώγει.], [-- ---u u- uu -u u--]
[κόσσυφος αὖ πέτρῃσι παρήμενος οὔποτε λείπει,], [-uu - --u u-uu -uu --]
[αἰὲν ἔχων φυλακὴν λεχέων ὕπερ, οὐδέ ποτ᾽ ἄλλῃ], [-u u- uu- uu- uu -u u --]
[τέτραπται, πᾶν δ᾽ἦμαρ ἑλίσσεται, ἄλλοτε δ᾽ἄλλους], [--- - -u u-uu -uu --]
[παπταίνει θαλάμους καί οἱ νόος οὔτ᾽ ἐπὶ φορβὴν], [--- uu- - - uu - uu --]
[στέλλεται οὔτε τιν᾽ ἄλλον ἔχει πόνον, ἀλλ᾽ ἐπὶ νύμφαις], [-uu -u u -u u- uu - uu --]
[μοχθίζει δύσζηλος ἀειφρούροισι πόνοισι·], [--- --u u---u u--]
[νυκτὶ δέ οἱ βρώμης τε μέλει καὶ παύεται ἔργων], [-u u - -- u u- - -uu --]
[τυτθὸν ὅσον φυλακῆς ἀζηχέος· ἀλλ᾽ ὅτε κίχλαι], [-u u- uu- --uu - uu --]
[ὃν τόκον ὠδίνωσιν, ὃ δ᾽ἄσχετα τῆμος ἀΐσσει], [- uu ---u u -uu -u u--]
[ἀμφιπεριτρομέων, ἐπὶ δ᾽ἔρχεται ἄλλοτε ἄλλην], [-uu-uu- uu -uu -uu --]
[εἰς ἄλοχον, μέγα δή τι περιτρομέοντι ἐοικὼς], [- uu- uu - u u-uu-u u--]
[ὠδίνων. οἷον δὲ μετὰ φρεσὶν ἄχθος ἀλύει], [--- -- u u- uu -u u--]
[μήτηρ, τηλυγέτοιο θοὴν ὠδῖνα θυγατρὸς], [-- -uu-u u- --u u--]
[πρωτολεχοῦς φρίσσουσα· τὸ γὰρ μέγα δεῖμα γυναικῶν·], [-uu- --u u - uu -u u--]
[αὐτὴν δ᾽οὔτι χέρειον ἱκάνεται Εἰλειθυίης], [-- -u u-u u-uu ----]
[κῦμα πόνων, πάντῃ δὲ διὲκ θαλάμων δεδόνηται], [-u u- -- u u- uu- uu--]
[εὐχομένη, στενάχουσα, μετήορον ἦτορ ἔχουσα,], [-uu- uu-u u-uu -u u--]
[εἰσόκε λυσιπόνοιο βοῆς ἔντοσθεν ἀκούσῃ·], [-uu -uu-u u- --u u--]
[ὣς ὁ περιτρομέων ἀλόχοις μέγα δαίεται ἦτορ.], [- u u-uu- uu- uu -uu --]
[τοῖόν που λεχέων ἀΐω νόμον ἐντύνεσθαι], [-- - uu- uu- uu ----]
[Ἀσσυρίους, οἳ Τίγριν ὑπέρ πόρον ἄστε᾽ ἔχουσι,], [-uu- - -u u- uu -u u--]
[Βάκτρων τ᾽ἐνναετῆρας, ἑκηβόλον ἔθνος ὀϊστῶν·], [-- -uu-u u-uu -u u--]
[καὶ γὰρ τοῖς πλέονές τε γαμήλια λέκτρα γυναῖκες], [- - - uu- u u-uu -u u--]
[κεκριμέναι μεθέπουσι καὶ εὐνάζονται ἅπασαι], [-uu- uu-u u ---u u--]
[νύκτας ἀμειβόμεναι· μετὰ δέ σφισι κέντρον ὀπηδεῖ], [-u u-uu- uu - uu -u u--]
[ζήλου ἀνιαροῖο, περὶ ζήλῳ δ᾽ὀλέκονται,], [-u u---u u- -- uu--]
[αἰὲν ἐπ᾽ ἀλλήλοισι βαρὺν θήγοντες ἄρηα.], [-u u ---u u- --u u--]
[ὣς οὐδὲν ζήλοιο κακώτερον ἀνδράσιν ἄλγος], [- -- --u u-uu -uu --]
[ἐντρέφεται, πολλοὺς δὲ γόους, πολλὰς δὲ τίθησιν], [-uu- -- u u- -- u u--]
[οἰμωγάς· λύσσης γὰρ ἀναιδέος ἐστὶν ἑταῖρος·], [--- -- u u-uu -u u--]
[λύσσῃ δ᾽ἀσπασίως ἐπιμίσγεται, ἐς δὲ βαρεῖαν], [-- -uu- uu-uu - u u--]
[ἄτην ἐξεχόρευσε, τέλος δέ οἱ ἔπλετ᾽ ὄλεθρος.], [-- -uu-u u- u u -u u--]
[ὃς καὶ τὸν δύστηνον ὑπήγαγε κόσσυφον ἄτῃ], [- - - --u u-uu -uu --]
[δμηθῆναι, χαλεπῆς δὲ γάμων ἤντησεν ἀμοιβῆς.], [--- uu- u u- --u u--]
[εὖτε γὰρ ἀθρήσῃ σπιλάδων ἔπι δινεύοντα], [-u u --- uu- uu ----]
[ἰχθὺν ἀσπαλιεύς, ἀλόχοις πέρι μόχθον ἔχοντα,], [-- -uu- uu- uu -u u--]
[ἀγκίστρῳ κρατερῷ περιβάλλεται ὅττι τάχιστα], [--- uu- uu-uu -u u--]
[καρῖδα ζώουσαν, ἐπ᾽ ἀγκίστροιο δ᾽ὕπερθε], [--- --u u ---u u--]
[βριθὺς ἀνήρτηται μολίβου κύβος· αὐτὰρ ὁ λάθρῃ], [-u u--- uu- uu -u u --]
[πρὸς πέτραις ἀφέηκε βαρὺν δόλον, ἐγγύθι δ᾽αὐτῶν], [- -- uu-u u- uu -uu --]
[δινεύει θαλάμων· ὁ δ᾽ἐσέδρακεν, αἶψα δ᾽ὀρινθεὶς], [--- uu- u u-uu -u u--]
[ὡρμήθη, καρῖδα δόμων ἔντοσθεν ἱκάνειν], [--- --u u- --u u--]
[ἐλπόμενος λεχέεσσιν ἀνάρσιον ἠδ᾽ ἀλόχοισιν·], [-uu- uu-u u-uu - uu--]
[αἶψα δ᾽ἐπιθύσας ὁ μὲν ἔλπεται ἐν γενύεσσι], [-u u-uu - - -uu - uu--]
[τίνυσθαι καρῖδος ἐπήλυσιν, οὐδ᾽ ἐνόησεν], [--- --u u-uu - uu--]
[ὃν μόρον ἀμφιχανών· ἁλιεὺς δέ μιν αἶψα δοκεύσας], [- uu -uu- uu- u u -u u--]
[χαλκείαις ξυνέπειρεν ἀνακρούων γενύεσσιν], [--- uu-u u--- uu--]
[εἴρυσέ τ᾽ἀσχαλόωντα καὶ ὕστατον ἀσπαίροντα,], [-uu -uu-u u -uu ----]
[καί πού μιν τοίοισιν ἐνίπαπε κερτομίοισι·], [- - - --u u-uu -uu--]
[νῦν δή, νῦν ἀλόχους τε περιφρούρευε φυλάσσων,], [- - - uu- u u---u u--]
[ὦ τάλαν, ἐν θαλάμοις τε μένων ἐπιτέρπεο νύμφαις·], [- uu - uu- u u- uu-uu --]
[οὐ γάρ τοι μία Κύπρις ἐφήνδανεν οὐδὲ μί᾽ εὐνή,], [- - - uu -u u-uu -u u --]
[ἀλλὰ μάλ᾽ ἐν τόσσῃσιν ἀγάλλεο μοῦνος ἀκοίτης], [-u u - --u u-uu -u u--]
[εὐναῖς· ἀλλ᾽ ἴθι δεῦρο, γάμος δέ τοί ἐστιν ἑτοῖμος,], [-- - uu -u u- u u -u u--]
[νυμφίε, χερσαίοιο πυρὸς λευκάμπυκος αὐγή.], [-uu ---u u- --uu --]
[τοιάδε που νείκεσσε καὶ οὐκ ἀΐοντι πιφαύσκων.], [-uu - --u u - uu-u u--]
[κίχλαι δ᾽,εὖτε θάνῃ φρουρὸς πόσις, ἐκτὸς ἰοῦσαι], [-- -u u- -- uu -u u--]
[πλάζονται θαλάμων, ξυνὸν δ᾽ἕλον ἀνέρι πότμον.], [--- uu- -- uu -uu --]
[καὶ μὴν δὴ φιλότητι καὶ ἀλλήλων ἐπαρωγῇ], [- - - uu-u u --- uu--]
[ὄλλυνται γαλεοί τε κύνες καὶ φῦλα κελαινῶν], [--- uu- u u- - -u u--]
[κεντροφόρων· λευκὸς μὲν ἐπ᾽ ἀγκίστρῳ πεπέδηται], [-uu- -- u u --- uu--]
[ἰχθύς, ἀσπαλιεὺς δὲ κιών, ὅθι πηλὸς ἀϊδνὴς], [-- -uu- u u- uu -u u--]
[ἐμβύθιος δολιχῇσιν ὑφίζεται ὀργυιῇσιν,], [-uu- uu-u u-uu ----]
[ἄγκιστρον καθέηκε, θοῶς δέ τις ἔσπασεν ἄτην], [--- uu-u u- u u -uu --]
[ἀντιάσας· ὁ μὲν αὐτίκ᾽ ἀνέλκεται, οἱ δέ μιν ἄλλοι], [-uu- u u -u u-uu - u u --]
[φρασσάμενοι μάλα πάντες ἀολλέες ἐγγὺς ἕπονται,], [-uu- uu -u u-uu -u u--]
[ὄφρ᾽ αὐτὴν ἐπὶ νῆα καὶ ἀγρευτῆρας ἵκωνται.], [- -- uu -u u ---u u--]
[δὴ τότε τοὺς μὲν ἕλοις ὑποχῆς περιηγέϊ κύκλῳ,], [- uu - u u- uu- uu-uu --]
[τοὺς δὲ σιδηρείοισι καταΐγδην στυφελίζων], [- u u---u u--- uu--]
[αἰχμαῖς τριγλώχισι καὶ ἀλλοίοισι δόλοισιν·], [-- ---u u ---u u--]
[οὐ γὰρ πρὶν φεύγουσιν ἀπότροποι, εἰσόχ᾽ ἑταῖρον], [- - - --u u-uu -u u--]
[ἑλκόμενον λεύσσωσιν, ὁμοῦ δ᾽ἐθέλουσιν ὀλέσθαι.], [-uu- --u u- uu-u u--]
[οἷον δ᾽ἀρτιφάτου παιδὸς νέκυν ἐκ μεγάροιο], [-- -uu- -- uu - uu--]
[τύμβον ἐς ἀμφίκλαυτον ἑοὶ στέλλουσι τοκῆες], [-u u ---u u- --u u--]
[τηλυγέτου, τῷ πολλὰ μάτην περιμοχθήσωσι·], [-uu- - -u u- uu----]
[δρυπτόμενοι δ᾽ὀδύνῃσι τέκος περικωκύοντες], [-uu- uu-u u- uu----]
[ἠρίῳ ἐμπεφύασι καὶ οὐκ ἐθέλουσι μέλαθρα], [-uu -uu-u u - uu-u u--]
[νοστῆσαι, ξυνῇ δὲ θανεῖν δυσπενθέϊ νεκρῷ·], [--- -- u u- --uu --]
[ὣς οἵ γ᾽οὐκ ἐθέλουσιν ἀνελκομένοιο λιπέσθαι,], [- - - uu-u u-uu-u u--]
[εἰσόκεν αὐτὸν ὄλεθρον ὑπ᾽ ἀγρευτῆρσιν ὄλωνται.], [-uu -u u-u u ---u u--]
[ἄλλους δὲ ξεῖνός τε καὶ οὐκ ἐνδήμιος ἅλμης], [-- - -- u u - --uu --]
[εἷλεν ἔρως, χερσαῖον ἐπ᾽ ἰχθύσιν οἶστρον ἐγείρων], [-u u- --u u -uu -u u--]
[ἔξαλον· ἀλλοδαπῆς φιλίης βέλος οἷον ἱκάνει], [-uu -uu- uu- uu -u u--]
[πουλύποδας σαργῶν τε γένος πέτρῃσιν ἑταῖρον.], [-uu- -- u u- --u u--]
[ἤτοι πουλύποδες μὲν Ἀθηναίης φιλέουσιν], [-- -uu- u u--- uu--]
[ἔρνεα καὶ θαλλοῖσιν ἐπὶ γλαυκοῖσιν ἔρωτα], [-uu - --u u- --u u--]
[ἔσπασαν· ἦ μέγα θαῦμα πόθῳ φρένα δενδρήεντι], [-uu - uu -u u- uu ----]
[ἕλκεσθαι λιπαροῦ τε φυτοῦ πτόρθοισι γάνυσθαι.], [--- uu- u u- --u u--]
[ἔνθα γὰρ ἀγλαόκαρπος ἁλὸς σχεδόν ἐστιν ἐλαίη,], [-u u -uu-u u- uu -u u--]
[γείτοσιν ἐν γουνοῖσιν ἐπακταίη τεθαλυῖα,], [-uu - --u u--- uu--]
[κεῖθι δὲ πουλύποδος νόος ἕλκεται, ἠΰτ᾽ ἐπ᾽ ἴχνος], [-u u -uu- uu -uu -u u --]
[Κνωσίου εὐρίνοιο κυνὸς μένος, ὅστ᾽ ἐν ὄρεσσι], [-uu ---u u- uu - u u--]
[θηρὸς ἀνιχνεύει σκολιὴν βάσιν ἐξερεείνων], [-u u--- uu- uu -uu--]
[ῥινὸς ὑπ᾽ ἀγγελίῃ νημερτέϊ καί τέ μιν ὦκα], [-u u -uu- --uu - u u --]
[μάρψε καὶ οὐκ ἐμάτησεν ἑὸν δ᾽ἐπέλασσεν ἄνακτα·], [-u u - uu-u u- uu-u u--]
[ὥς καὶ τηλεθόωσαν ἄφαρ μάθεν ἐγγὺς ἐλαίην], [- - -uu-u u- uu -u u--]
[πούλυπος, ἐκδύνει δὲ βυθῶν καὶ γαῖαν ἀνέρπει], [-uu --- u u- - -u u--]
[καγχαλόων, πρέμνοισι δ᾽Ἀθηναίης ἐπέλασσεν·], [-uu- --u u--- uu--]
[ἔνθ᾽ ἤτοι πρῶτον μὲν ἀγαλλόμενος περὶ ῥίζης], [- -- -- u u-uu- uu --]
[πυθμένας εἰλεῖται στρωφώμενος, ἠΰτε κοῦρος,], [-uu --- --uu -uu --]
[ὅστε νέον προμολοῦσαν ἑὴν τροφὸν ἀμφαγαπάζει,], [-u u- uu-u u- uu -uu--]
[ἀμφὶ δέ οἱ πλέκεται, κόλποις δ᾽ἐπὶ χεῖρας ἀείρει,], [-u u - uu- -- uu -u u--]
[ἱμείρων δειρήν τε καὶ αὐχένα πηχύνασθαι·], [--- -- u u -uu ----]
[ὣς ὁ περὶ πρέμνοισιν ἑλίσσεται ἔρνεϊ χαίρων.], [- u u- --u u-uu -uu --]
[ἔνθεν ἔπειτ᾽ ἄκρῃσιν ἐρειδόμενος κοτύλῃσιν], [-u u- --u u-uu- uu--]
[ὑψόσ᾽ ἀνερπύζει λελιημένος, ἀμφὶ δὲ χαίτας], [-u u--- uu-uu -u u --]
[πτύσσεται, ἄλλοτε ἄλλον ἔχων κλάδον, οἷά τις ἀνὴρ], [-uu -uu -u u- uu -u u --]
[νοστήσας ξείνηθεν ἑοὺς ἀσπάζεθ᾽ ἑταίρους], [--- --u u- --u u--]
[ἀθρόον ἀντιόωντας ἑλισσόμενος περὶ δειρήν·], [-uu -uu-u u-uu- uu --]
[ἢ ὥστε βλωθρῇσιν ἑλίσσεται ἀμφ᾽ ἐλάτῃσιν], [- -- --u u-uu - uu--]
[ὑγρὸς ἕλιξ κισσοῖο, τιταινόμενος δ᾽ἀπὸ ῥίζης], [-u u- --u u-uu- uu --]
[ἑρπύζει, πάντῃ δὲ περιρρέει ἀκρεμόνεσσιν·], [--- -- u u-uu -uu--]
[ὣς ὅ γε γηθόσυνος λιπαροὺς περιβάλλετ᾽ ἐλαίης], [- u u -uu- uu- uu-u u--]
[ὄρπηκας, κυνέοντι πανείκελος· ἀλλ᾽ ὅτ᾽ ἔρωτος], [--- uu-u u-uu - u u--]
[λωφήσῃ, πάλιν αὖτις ἁλὸς μετὰ κόλπον ἀφέρπει,], [--- uu -u u- uu -u u--]
[πλησάμενος φιλότητος ἐλαιηροῦ τε πόθοιο.], [-uu- uu-u u--- u u--]
[τοῦ δή μιν καὶ ἔρωτος ἕλεν δόλος, ὡς ἐδάησαν], [- - - u u-u u- uu - uu--]
[ἰχθυβόλοι· θαλλοὺς γὰρ ὁμοῦ δήσαντες ἐλαίης], [-uu- -- u u- --u u--]
[ὅττι μάλ᾽ εὐφυέας μόλιβον μέσον ἐγκατέθηκαν,], [-u u -uu- uu- uu -uu--]
[ἐκ δ᾽ἀκάτου σύρουσιν· ὁ δ᾽οὐκ ἀμέλησε νοήσας], [- uu- --u u - uu-u u--]
[πούλυπος ἀλλ᾽ ἤϊξε καὶ ἀμφέπλεξεν ἑταίρους], [-uu - --u u ---u u--]
[πτόρθους· οὐδ᾽ ἔτ᾽ ἔπειτα καὶ ἑλκόμενός περ ἐς ἄγρην], [-- - u u-u u -uu- u u --]
[δεσμὰ πόθων ἀνίησιν, ἕως ἔντοσθε γένηται], [-u u- uu-u u- --u u--]
[νηός· ὁ δ᾽οὐκ ἤχθηρε καὶ ὀλλύμενός περ ἐλαίην.], [-u u - --u u -uu- u u--]
[σαργοὶ δ᾽αἰγείοισι πόθοις ἐπὶ θυμὸν ἔχουσιν,], [-- ---u u- uu -u u--]
[αἰγῶν δ᾽ἱμείρουσιν, ὀρειαύλοις δὲ βοτοῖσιν], [-- ---u u--- u u--]
[ἐκπάγλως χαίρουσι καὶ εἰνάλιοί περ ἐόντες.], [--- --u u -uu- u u--]
[ἦ σέβας οὐκ ἐπίελπτον, ὁμόφρονα φῦλα τεκέσθαι], [- uu - uu-u u-uu -u u--]
[ἀλλήλοις ὀρέων τε πάγους χαροπήν τε θάλασσαν.], [--- uu- u u- uu- u u--]
[εὖτε γὰρ αἰγονομῆες ἐπὶ ῥηγμῖνος ἄγωσι], [-u u -uu-u u- --u u--]
[μηκάδας, ἐν δίνῃσι λοεσσομένας ἁλίῃσιν], [-uu - --u u-uu- uu--]
[ἐνδίους, ὅτε θερμὸς Ὀλύμπιος ἵσταται ἀστήρ,], [--- uu -u u-uu -uu --]
[οἳ δὲ τότε βληχήν τε παρακταίην ἀΐοντες], [- u u- -- u u--- uu--]
[αὐδήν τ᾽αἰπολίων βαρυηχέα πάντες ὁμαρτῇ], [-- -uu- uu-uu -u u--]
[καὶ νωθεῖς περ ἐόντες ἐπειγόμενοι φορέονται], [- -- u u-u u-uu- uu--]
[σαργοὶ καὶ θρώσκουσιν ἐπ᾽ ἀνδήροισι θαλάσσης,], [-- - --u u ---u u--]
[γηθόσυνοι, κεραὸν δὲ περισαίνουσιν ὅμιλον], [-uu- uu- u u---u u--]
[ἀμφί τε λιχμάζουσι καὶ ἀθρόοι ἀμφιχέονται,], [-u u ---u u -uu -uu--]
[πυκνὰ κατασκαίροντες· ἔχει δ᾽ἄρα θαῦμα νομῆας], [-u u---u u- uu -u u--]
[πρωτοδαεῖς· αἶγες δὲ φίλον χορὸν οὐκ ἀέκουσαι], [-uu- -- u u- uu - uu--]
[δέχνυνται· τοὺς δ᾽οὔτις ἔχει κόρος εὐφροσυνάων.], [--- - -u u- uu -uu--]
[οὐ τόσον ἐν σταθμοῖσι κατηρεφέεσσι νομήων], [- uu - --u u-uu-u u--]
[μητέρας ἐκ βοτάνης ἔριφοι περικαγχαλόωντες], [-uu - uu- uu- uu-uu--]
[πολλῇ γηθοσύνῃ τε φιλοφροσύνῃ τε δέχονται,], [-- -uu- u u-uu- u u--]
[ἦμος ἅπας περὶ χῶρος ἀγαλλομένῃσιν ἰωῇς], [-u u- uu -u u-uu-u u--]
[νηπιάχων κέκληγε, νόος δ᾽ἐγέλασσε βοτήρων,], [-uu- --u u- uu-u u--]
[ὣς κεῖνοι κεραῇσι περισπέρχουσ᾽ ἀγέλῃσιν.], [- -- uu-u u--- uu--]
[εὖτ᾽ ἂν δ᾽εἰναλίων ἄδδην ἴσχωσι λοετρῶν,], [- - -uu- -- --u u--]
[αἱ δὲ πάλιν στείχωσιν ἐς αὔλια, δὴ τότε σαργοὶ], [- u u- --u u -uu - uu --]
[ἀχνύμενοι μάλα πάντες ἀολλέες ἐγγὺς ἕπονται,], [-uu- uu -u u-uu -u u--]
[κύματος ἀκροτάτοιο γέλως ὅθι χέρσον ἀμείβει.], [-uu -uu-u u- uu -u u--]
[ὡς δ᾽ὅτε τηλύγετον μήτηρ γόνον ἢ καὶ ἀκοίτην], [- uu -uu- -- uu - u u--]
[εὐνέτις ἀλλοδαπὴν τηλέχθονα γαῖαν ἰόντα], [-uu -uu- --uu -u u--]
[ἀχνυμένη στέλλῃσι, νόος δέ οἱ ἔνδον ἀλύει,], [-uu- --u u- u u -u u--]
[ὅσση οἱ μεσσηγὺς ἁλὸς χύσις, ὅσσα τε κύκλα], [-- - --u u- uu -u u --]
[μηνῶν· ἀκροτάτοισι δ᾽ἐπεμβαίνουσα θαλάσσης], [-- -uu-u u---u u--]
[κύμασι δακρυόεσσαν ὑπὸ στόμα γῆρυν ἵησι,], [-uu -uu-u u- uu -u u--]
[σπεύδειν λισσομένη καί μιν πόδες οὐκέτ᾽ ὀπίσσω], [-- -uu- - - uu -u u--]
[ἱεμένην φορέουσιν, ἔχει δ᾽ἐπὶ πόντον ὀπωπάς·], [-uu- uu-u u- uu -u u--]
[ὣς κείνους καί κέν τις ὑπ᾽ ὄμμασι δάκρυα φαίη], [- -- - - u u -uu -uu --]
[στάζειν οἰωθέντας ἐλαυνομένων πάλιν αἰγῶν.], [-- ---u u-uu- uu --]
[σαργὲ τάλαν· τάχα γάρ σε κακὸν πόθον αἰπολίοισι], [-u u- uu - u u- uu -uu--]
[φημὶ συνοίσεσθαι· τοῖος νόος ἀσπαλιήων], [-u u--- -- uu -uu--]
[εἰς ἀπάτην καὶ κῆρα τεοὺς ἔτρεψεν ἔρωτας.], [- uu- - -u u- --u u--]
[πέτρας μὲν κείνας τεκμαίρεται ἐγγύθι γαίης], [-- - -- --uu -uu --]
[πρῶτον ἀνὴρ διδύμοισιν ἀνισταμένας κροτάφοισιν], [-u u- uu-u u-uu- uu--]
[ἐγγύθεν, αἳ στεινωπὸν ἁλὸς διὰ χῶρον ἔχουσιν,], [-uu - --u u- uu -u u--]
[αἰθέρος ἀκτίνεσσι διαυγέας, αἷς ἔνι σαργοὶ], [-uu ---u u-uu - uu --]
[πολλοὶ ναιετάουσιν, ὁμόκτιτον αὖλιν ἔχοντες·], [-- -uu-u u-uu -u u--]
[ἔξοχα γὰρ πυρσοῖσιν ἐπ᾽ ἠελίοιο γάνυνται.], [-uu - --u u -uu-u u--]
[ἐνθάδ᾽ ἀνὴρ μελέεσσιν ἐφεσσάμενος δέρος αἰγός,], [-u u- uu-u u-uu- uu --]
[δοιὰ κέρα κροτάφοισι περὶ σφετέροισιν ἀνάψας,], [-u u- uu-u u- uu-u u--]
[στέλλεται ὁρμαίνων νόμιον δόλον, ἐς δ᾽ἅλα βάλλει], [-uu --- uu- uu - uu --]
[κρείασιν αἰγείοισιν ὁμοῦ κνίσσῃ τε λιπήνας], [-uu ---u u- -- u u--]
[ἄλφιτα· τοὺς δ᾽ὀδμή τε φίλη δολόεσσά τ᾽ἐσωπὴ], [-uu - -- u u- uu-u u--]
[φορβή τ᾽εὐδώρητος ἐφέλκεται, οὐδέ τιν᾽ ἄτην], [-- ---u u-uu -u u --]
[ἐν φρεσὶν ὁρμαίνουσιν, ἀγαλλόμενοι δὲ μένουσιν], [- uu ---u u-uu- u u--]
[αἰγὶ περισαίνοντες ἐοικότα δήϊον ἄνδρα·], [-u u---u u-uu -uu --]
[δύσμοροι, ὡς ὀλοοῖο τόχ᾽ ἀντιόωσιν ἑταίρου,], [-uu - uu-u u -uu-u u--]
[οὐ φρεσὶν αἰγείῃσιν ἀρηρότος· αὐτίκα γάρ σφιν], [- uu ---u u-uu -uu - -]
[ῥάβδον τε κραναὴν ὁπλίζεται ἠδὲ λίνοιο], [-- - uu- --uu -u u--]
[ὁρμιὴν πολιοῖο, βάλεν δ᾽ὑπὲρ ἀγκίστροιο], [--- uu-u u- uu ----]
[χηλῆς αἰγείης κρέας ἔμφυτον· οἱ μὲν ἐδωδὴν], [-- --- uu -uu - u u--]
[ἐσσυμένως ἥρπαξαν, ὁ δ᾽ἔσπασε χειρὶ παχείῃ], [-uu- --u u -uu -u u--]
[αὖ ἐρύων· εἰ γάρ τις ὀΐσεται ἔργα δόλοιο,], [- uu- - - u u-uu -u u--]
[οὐκ ἂν ἔτ᾽ ἐμπελάσειε καὶ εἰ λασιότριχας αὐτὰς], [- u u -uu-u u - uu-uu --]
[αἶγας ἄγοι, φεύγουσι δ᾽ἀποστύξαντες ὁμαρτῇ], [-u u- --u u---u u--]
[καὶ μορφὴν καὶ δαῖτα καὶ αὐτῆς ἔνδια πέτρης·], [- -- - -u u -- -uu --]
[εἰ δὲ λάθοι καὶ κραιπνὸν ἔχοι πόνον, οὔ κέ τις ἄγρης], [- u u- - -u u- uu - u u --]
[λειφθείη, πάντας δὲ δαμάσσεται αἰγὸς ὀπωπή.], [--- -- u u-uu -u u--]
[ἄλλος δ᾽αὖ σαργοῖσι μέλει πόθος εἴαρος ὥρῃ], [-- - --u u- uu -uu --]
[ἀλλήλων, εὐνῆς δὲ γάμων πέρι δηριόωνται·], [--- -- u u- uu -uu--]
[πολλαῖς δ᾽εἷς ἀλόχοις πέρι μάρναται· ὃς δέ κεν ἀλκῇ], [-- - uu- uu -uu - u u --]
[νικήσῃ, πάσῃσιν ἐπάρκιος ἔπλετ᾽ ἀκοίτης,], [--- --u u-uu -u u--]
[πέτρας δ᾽εἰσελάει θῆλυν στόλον· ἔνθ᾽ ἁλιῆες], [-- -uu- -- uu - uu--]
[κύρτον ἐτεχνήσαντο βαθύν, περιηγέα πάντῃ·], [-u u---u u- uu-uu --]
[τὸν δὲ φυτῶν λάχνῃσι περὶ στόμα πάντα πύκασσαν,], [- u u- --u u- uu -u u--]
[μύρτων ἢ δάφνης εὐώδεος ἠέ τευ ἄλλου], [-- - -- --uu -u u --]
[πτόρθοισιν θαλεροῖσιν ἐπισταμένως σκιάσαντες.], [--- uu-u u-uu- uu--]
[τοὺς δ᾽οἶστρος ποτὶ μῶλον ἐπώρορεν εὐνητῆρας], [- -- uu -u u-uu ----]
[μάρνασθαι, πολλὴ δὲ γαμήλιος ἵστατ᾽ Ἐνυώ.], [--- -- u u-uu -u u--]
[ἀλλ᾽ ὅτ᾽ ἀριστεύσας τις ἕλῃ κράτος, αὐτίκα πέτρην], [- u u--- u u- uu -uu --]
[παπταίνει γλαφυρήν, ἀλόχοις δόμον, ἐς δ᾽ἴδε κύρτον], [--- uu- uu- uu - uu --]
[κείμενον, εὐφύλλοισιν ἐπηρεφὲ ἀκρεμόνεσσιν,], [-uu ---u u-uu -uu--]
[ἔνθ᾽ ἐλάει νυμφεῖον ἑὸν χορόν· αἱ μὲν ἔπειτα], [- uu- --u u- uu - u u--]
[κύρτον ἔσω δύνουσιν, ὁ δ᾽ἔκτοθι πάντας ἐρύκει], [-u u- --u u -uu -u u--]
[ἄρσενας, οὐδέ τιν᾽ ἄλλον ἐᾷ νύμφῃσι πελάσσαι.], [-uu -u u -u u- --u u--]
[ἀλλ᾽ ὅταν ἐμπλήσῃ πλεκτὸν δόλον, ὕστατος αὐτὸς], [- uu --- -- uu -uu --]
[ἐς θάλαμον προὔτυψεν, ἀνέκβατον Ἄϊδος εὐνήν.], [- uu- --u u-uu -uu --]
[ὡς δ᾽ὅτε μηλονόμος τις ἀνὴρ βοτάνηθεν ἐλαύνων], [- uu -uu- u u- uu-u u--]
[εἰροπόκους ἀγέλας ἀνάγει πάλιν, ἐν δὲ θυρέτροις], [-uu- uu- uu- uu - u u--]
[ἱστάμενος σταθμοῖο νόῳ πεμπάζεται οἰῶν], [-uu- --u u- --uu --]
[πληθὺν εὖ διέπων, εἴ οἱ σόα πάντα πέλονται,], [-- - uu- - - uu -u u--]
[πώεσι δ᾽εἰλομένοισι περιπλήθουσα μὲν αὐλὴ], [-uu -uu-u u---u u --]
[στείνεται, ὑστάτιος δὲ μετά σφισιν ἔσσυτο ποιμήν·], [-uu -uu- u u- uu -uu --]
[ὣς αἱ μὲν προπάροιθεν ἔσω κοίλοιο μυχοῖο], [- - - uu-u u- --u u--]
[θηλύτεραι κατέδυσαν, ὁ δ᾽ὕστερος ἔνθορ᾽ ἀκοίτης,], [-uu- uu-u u -uu -u u--]
[δειλαίῃς ἅμα δειλὸς ἐπισπεύδων ἀλόχοισι.], [--- uu -u u--- uu--]
[τοῖα μὲν ἐν νεπόδεσσιν ἔρως ἐστήσατ᾽ ἄεθλα,], [-u u - uu-u u- --u u--]
[τοίαις δ᾽ἐξαπάτῃσιν ἐρωμανέεσσιν ὄλοντο.], [-- -uu-u u-uu-u u--]
[Ἵππουροι δ᾽ὅτε κέν τι μετ᾽ οἴδμασιν ἀθρήσωσι], [--- uu - u u -uu ----]
[πλαζόμενον, τῷ πάντες ἀολλέες ἐγγὺς ἕπονται·], [-uu- - -u u-uu -u u--]
[ἔξοχα δ᾽,ὁππότε νῆα διαραισθεῖσαν ἀέλλαις,], [-uu -uu -u u---u u--]
[αἰνὰ Ποσειδάωνος ἀμειλίκτοιο τυχοῦσαν,], [-u u---u u---u u--]
[δασσάμενον μέγα κῦμα διακριδὸν ἄλλοθεν ἄλλα], [-uu- uu -u u-uu -uu --]
[δοῦρα φέρῃ λώβῃσι πολυσχιδέεσσι λυθέντα.], [-u u- --u u-uu-u u--]
[τῆμος δ᾽ἱππούρων ἀγέλαι πινάκεσσι θεούσαις], [-- --- uu- uu-u u--]
[ἑσπόμεναι μεθέπουσιν· ὁ δ᾽ἐγκύρσας ἁλιήων], [-uu- uu-u u --- uu--]
[πολλὴν ῥηϊδίως ἄγρην ἕλεν ἠδ᾽ ἀμέγαρτον.], [-- -uu- -- uu - uu--]
[ἀλλὰ τὸ μὲν ναύτῃσιν ἀλεξήσειε Κρονίων], [-u u - --u u---u u--]
[ἐμβύθιος, νῆες δὲ διὰ πλατὺ κῦμα θέοιεν], [-uu- -- u u- uu -u u--]
[αὔραις εὐκήλοισιν ἀπήμονες ἠδ᾽ ἀτίνακτοι,], [-- ---u u-uu - uu--]
[φόρτον ἀμοιβαίοισι μετερχόμεναι καμάτοισιν,], [-u u---u u-uu- uu--]
[ἱππούροις δ᾽ἀλλοῖα νοήματα τεχνήσασθαι], [--- --u u-uu ----]
[ἐστίν, ἀπημοσύνῃ δὲ νεῶν μεταβαινέμεν ἄγρην.], [-u u-uu- u u- uu-uu --]
[Συμφερτοὺς δονάκων φακέλους ἅμα γυρώσαντες], [--- uu- uu- uu ----]
[δίναις ἐγκατέθηκαν, ἔνερθε δὲ λᾶαν ἔδησαν], [-- -uu-u u-u u -u u--]
[βριθὺν ὑφορμιστῆρα· τὰ μὲν μάλα πάντα καθ᾽ ὕδωρ], [-u u---u u - uu -u u --]
[ἀτρέμα δινεύουσι· φιλόσκια δ᾽αὐτίκα φῦλα], [-uu ---u u-uu -uu --]
[ἱππούρων ἀγεληδὸν ἀγείρεται, ἀμφὶ δὲ νῶτα], [--- uu-u u-uu -u u --]
[τερπόμενοι δονάκεσσιν ἀνατρίβουσι μένοντες·], [-uu- uu-u u---u u--]
[τοῖς δὲ τότ᾽ ἀσπαλιῆες ἐπιπλώουσιν ἑτοίμην], [- u u -uu-u u---u u--]
[εἰς ἄγρην, ἄγκιστρα δ᾽ὑπ᾽ εἴδασιν ὁπλίσσαντες], [- -- --u u -uu ----]
[πέμπουσ᾽, οἱ δ᾽ἐρύουσιν ἅμα σπεύδοντες ὄλεθρον.], [-- - uu-u u- --u u--]
[ὡς δὲ κύνας βρώμῃσιν ἀνὴρ ἐπὶ μῶλον ὀρίνει], [- u u- --u u- uu -u u--]
[δινεύων μέσσοισιν ἑλώρια, τοὶ δ᾽ἐπὶ γαστρὶ], [--- --u u-uu - uu --]
[ἔξοχα μαργαίνοντες ὑποφθαδὸν ἅρπαγι λύσσῃ], [-uu ---u u-uu -uu --]
[ἀλλήλους προθέουσι καὶ ἐς χέρα παπταίνουσιν], [--- uu-u u - uu ----]
[ἀνδρός, ὅπῃ ῥίψειεν, ἔρις δ᾽ἀναφαίνετ᾽ ὀδόντων·], [-u u- --u u- uu-u u--]
[ὣς οἵ γ᾽ἀγκίστροισιν ἐπαΐσσουσιν ἑτοίμως.], [- - ---u u---u u--]
[ῥηϊδίως δ᾽ἀγρευτὸν ἐρύσσεαι ἄλλον ἐπ᾽ ἄλλῳ], [-uu- --u u-uu -u u --]
[κραιπνὸς ἐών· αὐτοὶ γὰρ ἐπισπεύδουσ᾽ ἁλιήων], [-u u- -- u u--- uu--]
[μᾶλλον, ὑπ᾽ ἀφραδίῃσιν ἑὸν μόρον ἐγκονέοντες.], [-u u -uu-u u- uu -uu--]
[Τοίῃ ἐπιφροσύνῃ καὶ πομπίλον ἀγρώσσονται·], [-u u-uu- - -uu ----]
[καὶ γὰρ τοῖς ἴσον ἦτορ ἐπὶ σκιεροῖσι πόθοισι.], [- - - uu -u u- uu-u u--]
[Τευθίσι δ᾽ἄτρακτόν τις ἀνὴρ ἐπιμηχανόῳτο,], [-uu --- u u- uu-uu--]
[ἐντύνων κλωστῆρι πανείκελον· ἀμφὶ δ᾽ἄρ᾽ αὐτῷ], [--- --u u-uu -u u --]
[πυκνὰ καταζεύξειεν ἀνακλίνων γενύεσσιν], [-u u---u u--- uu--]
[ἄγκιστρ᾽ ἀλλήλοισι παρασχεδόν, οἷς ἔπι σῶμα], [-- ---u u-uu - uu --]
[ποικίλον ἐμπείρειεν ἰουλίδος, ὕπτια χαλκοῦ], [-uu ---u u-uu -uu --]
[δήγματ᾽ ἐπικρύπτων, γλαυκοῖς δ᾽ἐνὶ βένθεσι λίμνης], [-u u--- -- uu -uu --]
[τοῖον ἀναψάμενος σύροι δόλον· ἡ δ᾽ἐσιδοῦσα], [-u u-uu- -- uu - uu--]
[τευθὶς ἐφωρμήθη τε καὶ ἀμφιέπουσα πιέζει], [-u u--- u u -uu-u u--]
[ἰκμαλέοις θυσάνοις, ἐπάγη δ᾽ἐνὶ χείλεσι χαλκοῦ·], [-uu- uu- uu- uu -uu --]
[οὐδ᾽ ἔτι καὶ μεμαυῖα λιπεῖν δύνατ᾽, ἀλλ᾽ ἀέκουσα], [- uu - uu-u u- uu - uu--]
[ἕλκεται, αὐτόπλεκτον ἑὸν δέμας ἀμφιβαλοῦσα.], [-uu ---u u- uu -uu--]
[καὶ μέν τις λιμένεσσι παρ᾽ ἀκλύστοισι θαλάσσης], [- - - uu-u u ---u u--]
[ἄγρην ἐγχελύων τεχνήσατο κοῦρος ἀθύρων.], [-- -uu- --uu -u u--]
[ἔντερον οἰὸς ἑλὼν περιμήκετον ἧκε καθ᾽ ὕδωρ], [-uu -u u- uu-uu -u u --]
[ἐκτάδιον, δολιχῇσιν ἀλίγκιον ὁρμιῇσιν·], [-uu- uu-u u-uu ----]
[ἡ δ᾽ἐσιδοῦσ᾽ ἐπόρουσε καὶ ἔσπασε· τὴν δὲ χανοῦσαν], [- uu- uu-u u -uu - u u--]
[ἔγνω καὶ μήλειον ἄφαρ κύρτωσεν ἀϋτμῇ], [-- - --u u- --u u--]
[ἔγκατον ἐμπνείων· τὸ δ᾽ἀνίσταται ἄσθματι λάβρῳ], [-uu --- u u-uu -uu --]
[οἰδαλέον, πλῆσεν δὲ τιταινόμενον στόμα δειλῆς], [-uu- -- u u-uu- uu --]
[ἐγχέλυος· πνοιῇ δὲ περιστένεται μογέουσα], [-uu- -- u u-uu- uu--]
[ἀνδρομέῃ, δέδεται δὲ καὶ ἱεμένη περ ἀλύξαι,], [-uu- uu- u u -uu- u u--]
[εἰσόκεν οἰδαίνουσα καὶ ἄσχετον ἀσθμαίνουσα], [-uu ---u u -uu ----]
[ὑψόσ᾽ ἀναπλώσῃ καὶ ὑπ᾽ ἀγρευτῆρι γένηται.], [-u u--- u u ---u u--]
[ὡς δ᾽ὅτε τις πλείου πειρώμενος ἀμφιφορῆος], [- uu - -- --uu -uu--]
[αὐλὸν ἔχων ἤρεισεν ὑπὸ στόμα φυσητῆρα,], [-u u- --u u- uu ----]
[ἄσθματι δ᾽αὖ ἐρύει μέθυος ποτὸν ἔμπαλιν ἕλκων], [-uu - uu- uu- uu -uu --]
[χείεσιν ἀκροτάτοις, τὸ δ᾽ἀνατρέχει ἀνδρὸς ἀϋτμῇ·], [-uu -uu- u u-uu -u u--]
[ὣς αἵ γ᾽ἐγχέλυες πνοιῆς ὕπο κυμαίνουσαι], [- - -uu- -- uu ----]
[ἕλκονται δολίοιο ποτὶ στόμα φυσητῆρος.], [--- uu-u u- uu ----]
[ἔστι δέ τις νεπόδων δειλὸς καὶ ἄκικυς ὅμιλος,], [-u u - uu- -- u u-u u--]
[ἀβληχρῆς ἀφύης ἀδινὸν γένος, αἳ καλέονται], [--- uu- uu- uu - uu--]
[ἐγγραύλεις· ἀγαθὴ δὲ βόσις πάντεσσιν ἔασιν], [--- uu- u u- --u u--]
[ἰχθύσιν· αἰεὶ δέ σφιν ἐνὶ φρεσὶ φῦζα δέδηε,], [-uu -- - u u- uu -u u--]
[πάντα δ᾽ὑποτρομέουσι, σὺν ἀλλήλαις δὲ χυθεῖσαι], [-u u-uu-u u --- u u--]
[σωρηδὸν μίμνουσι καὶ ἀθρόαι ἐμπεφύασιν,], [--- --u u -uu -uu--]
[ἠΰτ᾽ ἀναγκαίοιο βίην δεσμοῖο φέρουσαι·], [-u u---u u- --u u--]
[οὐδέ κε μητίσαιο διάκρισιν εὐρέος ἐσμοῦ], [-u u ---u u-uu -uu --]
[οὐδὲ λύσιν· τοῖον γὰρ ἐν ἀλλήλῃσιν ἔχονται.], [-u u- -- u u ---u u--]
[πολλάκι μὲν καὶ νῆες ἐν ἕρμασιν ἠΰτ᾽ ἔκελσαν], [-uu - - -u u -uu -u u--]
[κείναις, πολλάκι δέ σφιν ἐνιπλήσσουσιν ἐρετμοῖς], [-- -uu - u u---u u--]
[κληΐδων ἐλατῆρες, ἐνέσχετο δ᾽ἱεμένη περ], [--- uu-u u-uu -uu- -]
[κώπη, πετραίης ἅτε χοιράδος ἀντιτυχοῦσα·], [-- --- uu -uu -uu--]
[καί πού τις βουπλῆγα βαρύστομον ἰθὺς ἀείρας], [- - - --u u-uu -u u--]
[ἐγγραύλεις ἐτίναξε καὶ οὐ διέκερσε σιδήρῳ], [--- uu-u u - uu-u u--]
[στῖφος ἅπαν, βαιὴν δ᾽ἀγέλης ἀπεδάσσατο μοῖραν·], [-u u- -- uu- uu-uu --]
[καὶ τῆς μὲν κεφαλὴν πέλεκυς τάμε, τὴν δ᾽ἐκόλουσεν], [- - - uu- uu- uu - uu--]
[οὐρῆς, τὴν δ᾽ἤμησε μέσην, τὴν δ᾽εἷλεν ἅπασαν.], [-- - --u u- - -u u--]
[οἰκτρὸν ἰδεῖν μογεροῖσιν ἐοικότα σώματα νεκροῖς.], [-u u- uu-u u-uu -uu --]
[αἱ δ᾽οὐδ᾽ ὣς ἐλάθοντο καὶ οὐκ ἀνέηκαν ἔχουσαι], [- - - uu-u u - uu-u u--]
[δεσμὸν ἑόν· τοῖός τις ἐπί σφισι γόμφος ἄρηρε.], [-u u- -- u u- uu -u u--]
[καί κέν τις παλάμῃσιν ἅτε ψαμάθοιο βαθείης], [- - - uu-u u- uu-u u--]
[ἀντιάσας κείνῃσιν ἐπ᾽ ἰχθύσιν ἀμήσαιτο.], [-uu- --u u -uu ----]
[τὰς δ᾽ὁπότε φράσσωνται ἐπί σφισι πεπτηυίας], [- uu- --u u- uu ----]
[ἰχθυβόλοι, κοίλῃσι περιπτύσσουσι σαγήναις], [-uu- --u u---u u--]
[ἀσπασίως, πολλὴν δὲ ποτὶ ῥηγμῖνας ἄγουσιν], [-uu- -- u u- --u u--]
[ἄγρην νόσφι πόνοιο καὶ ἄγγεα πάντ᾽ ἀφύῃσιν], [-- -u u-u u -uu - uu--]
[ἔν τ᾽ἀκάτους ἔπλησαν, ἐπ᾽ ἠϊόσι δὲ βαθείαις], [- uu- --u u -uu- u u--]
[θημῶνας νήησαν, ἀπειρεσίην χύσιν ἄγρης.], [--- --u u-uu- uu --]
[οἷον δ᾽ἐργατίναι Δηοῦς πόνον ἐκτελέσαντες,], [-- -uu- -- uu -uu--]
[πνοιῇς χερσαίοις τε διακρίναντες ἐρετμοῖς], [-- --- u u---u u--]
[καρπόν, ἐϋτροχάλοιο μέσον κατὰ χῶρον ἀλωῆς], [-u u-uu-u u- uu -u u--]
[πολλὸν ἐνηήσαντο, περιπλήθουσα δὲ πάντῃ], [-u u---u u---u u --]
[πυροδόκος στεφάνη λευκαίνεται ἔνδον ἀλωῆς·], [-uu- uu- --uu -u u--]
[ὣς τότ᾽ ἀπειρεσίῃσι περιπληθὴς ἀφύῃσιν], [- u u-uu-u u--- uu--]
[ὀφρὺς ἀγχιάλου λευκαίνεται αἰγιαλοῖο.], [-- -uu- --uu -uu--]
[φῦλα δὲ πηλαμύδων ἐκ μὲν γένος εἰσὶ θαλάσσης], [-u u -uu- - - uu -u u--]
[Εὐξείνου, θύννης δὲ βαρύφρονος εἰλείθυιαι·], [--- -- u u-uu ----]
[κεῖναι γάρ, Μαιῶτις ὅπῃ ξυμβάλλεται ἅλμῃ,], [-- - --u u- --uu --]
[ἀγρόμεναι λιμναῖον ὑπὸ στόμα καὶ δονακῆας], [-uu- --u u- uu - uu--]
[ὑδρηλοὺς ὠδῖνος ἐπαλγέος ἐμνήσαντο·], [--- --u u-uu ----]
[καὶ τὰ μὲν ὅσσα κίχωσι μεταδρομάδην κατέδουσιν], [- u u -u u-u u-uu- uu--]
[ὠά, τὰ δ᾽ἐν δονάκεσσι καὶ ἐν σχοίνοισι μένοντα], [-u u - uu-u u - --u u--]
[πηλαμύδων ἀγέλας ὥρῃ τέκεν· αἱ δ᾽ὅτε κῦμα], [-uu- uu- -- uu - uu --]
[πρῶτον ἐπιψαίρωσι πόροιο τε πειρήσωνται,], [-u u---u u-u u ----]
[ξεῖνον ἁλὸς σπεύδουσι μετὰ πλόον, οὐδ᾽ ἐθέλουσι], [-u u- --u u- uu - uu--]
[μίμνειν ἔνθ᾽ ἐγένοντο καὶ ἠβαιαί περ ἐοῦσαι.], [-- - uu-u u --- u u--]
[Θρηΐκιος δέ τίς ἐστιν ἁλὸς πόρος, ὅντε βάθιστον], [-uu- u u -u u- uu -u u--]
[φασὶ Ποσειδάωνος ἐνὶ κλήροισι τετύχθαι·], [-u u---u u- --u u--]
[ἐκ τοῦ καί τε Μέλας κικλήσκεται, οὐδέ ἑ λάβροι], [- - - u u- --uu -u u --]
[λίην οὐδ᾽ ὑπέροπλοι ἐπιθρώσκουσιν ἀῆται·], [-- - uu-u u---u u--]
[ἐν δ᾽ἄρα οἱ κευθμῶνες ὑποβρύχιοι πεφύασι], [- uu - --u u-uu- uu--]
[κοῖλοι, πηλώεντες, ἀθέσφατοι, οἷς ἔνι πολλὰ], [-- ---u u-uu - uu --]
[τίκτεται, ἠβαιοῖσιν ὅσ᾽ ἰχθύσι δαῖτας ὀφέλλει.], [-uu ---u u -uu -u u--]
[ἔνθα καὶ ἀρτιγόνοισι πέλει πρώτιστα κέλευθα], [-u u -uu-u u- --u u--]
[πηλαμύδων ἑσμοῖσιν, ἐπεὶ περιώσιον ἄλλων], [-uu- --u u- uu-uu --]
[εἰναλίων φρίσσουσι δυσαέα χείματος ὁρμήν·], [-uu- --u u-uu -uu --]
[χεῖμα δὲ πηλαμύδεσσιν ἀπαμβλύνει φάος ὄσσων.], [-u u -uu-u u--- uu --]
[ἔνθα δ᾽ἐν εὐρωποῖσιν ἁλὸς λαγόνεσσι πεσοῦσαι], [-u u ---u u- uu-u u--]
[αὔτως δηθύνουσιν, ἀεξόμεναι δὲ μένουσι], [-- ---u u-uu- u u--]
[λαρὸν ἔαρ· τῇ δέ σφι καὶ ἵμερος ἄνεται εὐνῆς·], [-u u- - - u u -uu -uu --]
[πλησάμεναι δὲ τόκοιο παλίμποροι αὖτις ἵενται], [-uu- u u-u u-uu -u u--]
[πατρῷον μετὰ κῦμα, μόγον δ᾽ἀπὸ γαστρὸς ἔθεντο.], [--- uu -u u- uu -u u--]
[τὰς δ᾽ἤτοι Μέλανος μὲν ὑπὲρ βαθὺ λαῖτμα πόροιο], [- -- uu- u u- uu -u u--]
[Θρήϊκες ἀγρώσσουσιν ἀπηνέϊ χείματος ὥρῃ,], [-uu ---u u-uu -uu --]
[θήρην ἀργαλέην καὶ ἀτερπέα, δηϊοτῆτος], [-- -uu- u u-uu -uu--]
[θεσμὸν ὑφ᾽ αἱματόεντα καὶ ἄγριον αἶσαν ὀλέθρου.], [-u u -uu-u u -uu -u u--]
[ἔστι τις οὐ δολιχὴ μὲν ἀτὰρ πάχος ὅττι μεγίστη,], [-u u - uu- u u- uu -u u--]
[μῆκος ὅσον πῆχυς, στιβαρὴ δοκίς· ἐν δέ οἱ ἄκρῃ], [-u u- -- uu- uu - u u --]
[πολλὴ μὲν μολίβοιο χύσις, πολλαὶ δὲ σιδήρου], [-- - uu-u u- -- u u--]
[αἰχμαὶ τριγλώχινες ἐπασσύτεραι πεφύασι·], [-- ---u u-uu- uu--]
[πεῖσμα δέ μιν περίμηκες ἐΰπλοκον ἀμφιβέβηκε.], [-u u - uu-u u-uu -uu--]
[δουρὶ δ᾽ἀναπλώσαντες, ἁλὸς πόρος ἔνθα βάθιστος,], [-u u---u u- uu -u u--]
[ἐς βυθὸν ἠερόεντα περικρατὲς ἧκαν ἔνερθε], [- uu -uu-u u-uu -u u--]
[πυθμένος εἰλατίνου κρατερὸν σθένος· αἶψα δὲ ῥιπῇ], [-uu -uu- uu- uu -u u --]
[σπερχόμενον, μολίβῳ τε καταρρεπὲς ἠδὲ σιδήρῳ,], [-uu- uu- u u-uu -u u--]
[σεύεται ἐς νεάτας ῥίζας ἁλός, ἔνθ᾽ ἀμενηναῖς], [-uu - uu- -- uu - uu--]
[πηλαμύσι προὔτυψεν ἐν ἰλύσι πεπτηυίαις·], [-uu- --u u -uu ----]
[σὺν δ᾽ἕλε σύν τ᾽ἐτόρησεν ὅσον κίχε δειλὸν ὅμιλον.], [- uu - uu-u u- uu -u u--]
[οἱ δὲ θοῶς ἀνέρυσσαν ἐληλαμένας περὶ χαλκῷ], [- u u- uu-u u-uu- uu --]
[παλλομένας ἐλεεινὰ σιδηρείῃς ὀδύνῃσι.], [-uu- uu-u u--- uu--]
[τὰς δέ τις εἰσορόων καί κεν θρασυκάρδιος ἀνὴρ], [- u u -uu- - - uu-uu --]
[οἰκτείραι θήρης τε δυσαγρέος ἠδὲ μόροιο·], [--- -- u u-uu -u u--]
[τῆς μὲν γὰρ λαγόνεσσιν ἐλήλατο δουρὸς ἀκωκή,], [- - - uu-u u-uu -u u--]
[τῆς δὲ κάρη ξυνέπειρε θοὸν βέλος, ἡ δ᾽ὑπὲρ οὐρὴν], [- u u- uu-u u- uu - uu --]
[οὔτασται, νηδὺν δ᾽ἑτέρης, ἄλλης δ᾽ἕλε νῶτα], [--- -- uu- -- uu --]
[δριμὺς ἄρης, ἄλλη δὲ μέσον κενεῶνα πέπαρται.], [-u u- -- u u- uu-u u--]
[ὡς δ᾽ὁπότε, κρινθέντος ἐνυαλίοιο κυδοιμοῦ,], [- uu- --u u-uu-u u--]
[δουριφάτους κονίης τε καὶ αἵματος ἐξανελόντες], [-uu- uu- u u -uu -uu--]
[εὐνὴν ἐς πυρόεσσαν ἑοὶ στέλλωσιν ἑταῖροι], [-- - uu-u u- --u u--]
[μυρόμενοι· τὰ δὲ πολλὰ καὶ αἰόλα σώμασι νεκρῶν], [-uu- u u -u u -uu -uu --]
[ἕλκεα παντοῖαί τε βολαὶ πλήθουσιν Ἄρηος·], [-uu --- u u- --u u--]
[ὣς καὶ πηλαμύδεσσιν ἐπιπρέπει ἕλκεα πάντῃ,], [- - -uu-u u-uu -uu --]
[εἴδωλον πολέμοιο, φίλον γε μὲν ἀσπαλιεῦσιν.], [--- uu-u u- u u -uu--]
[ἄλλοι δ᾽αὖ κούφοισι λίνοις ἕλον ἔθνε᾽ ἀφαυρῶν], [-- - --u u- uu -u u--]
[πηλαμύδων· αἰεὶ γὰρ ἀνὰ κνέφας, ὅττι κεν ἅλμῃ], [-uu- -- u u- uu -u u --]
[ἐμπίπτῃ, τρομέουσι, φόβον δ᾽ὀρφναῖον ἔχουσιν·], [--- uu-u u- --u u--]
[ὄρφνῃ δ᾽ἀγρώσσονται, ἀτυζόμεναι κατὰ βένθος.], [-- ---u u-uu- uu --]
[δίκτυα γὰρ μάλα κοῦφα λίνων στήσαντες ἐλαφρῶν], [-uu - uu -u u- --u u--]
[κυκλόσε δινεύουσι, βίῃ θείνοντες ἐρετμοῖς], [-uu ---u u- --u u--]
[νῶτον ἁλός, κοντοῖς τε καταΐγδην κτυπέουσιν·], [-u u- -- u u--- uu--]
[αἱ δ᾽ὑπό μαρμαρυγῆς ταχυήρεος ἠδ᾽ ὁμάδοιο], [- uu -uu- uu-uu - uu--]
[φυζαλέαι θρώσκουσι, λίνου δ᾽εἰς κόλπον ἵενται], [-uu- --u u- - -u u--]
[ἀτρέμας ἑστηῶτος, ὀιόμεναι σκέπας εἶναι,], [-uu ---u u-uu- uu --]
[νήπιαι, αἳ δούποιο φόβῳ μόρον εἰσεπέρησαν.], [-uu - --u u- uu -uu--]
[ἔνθ᾽ οἱ μὲν σχοίνοισιν ἐπισπέρχουσ᾽ ἑκάτερθε,], [- - - --u u--- uu--]
[δίκτυον ἐξερύοντες ἐπ᾽ ᾐόνας· αἱ δ᾽ὁρόωσαι], [-uu -uu-u u -uu - uu--]
[σχοίνους κινυμένας, ἀνεμώλια δείματ᾽ ἔχουσαι,], [-- -uu- uu-uu -u u--]
[εἰλόμεναι πτήσσουσι καὶ ἀθρόαι ἐσπείρηνται.], [-uu- --u u -uu ----]
[πολλά κεν ἀγραίοισι τότ᾽ ἀρήσαιτο θεοῖσι], [-u u ---u u ---u u--]
[δικτυβόλος, μήτ᾽ οὖν τι θορεῖν ἔκτοσθε λίνοιο,], [-uu- - - u u- --u u--]
[μήτε τι κινύμενον δεῖξαι πόρον· ἢν γὰρ ἴδωνται], [-u u -uu- -- uu - u u--]
[πηλαμύδες, τάχα πᾶσαι ὑπὲρ κούφοιο λίνοιο], [-uu- uu -u u- --u u--]
[ἐς βυθὸν ἀΐσσουσι καὶ ἄπρηκτον λίπον ἄγρην.], [- uu ---u u --- uu --]
[εἰ δ᾽οὔ σφι μακάρων τις ἁλιπλάγκτων νεμεσήσει,], [- - - uu- u u--- uu--]
[πολλάκι καὶ τραφερῆς ὑπὲρ ᾐόνος ἑλκυσθεῖσαι], [-uu - uu- uu -uu ----]
[ἔξαλοι οὐκ ἐθέλουσι λιπεῖν λίνον, ἀλλ᾽ ἐνέχονται,], [-uu - uu-u u- uu - uu--]
[αὐτὴν μήρινθον πολυδινέα πεφρικυῖαι.], [-- --- uu-uu ----]
[ὧδε καὶ ἐν ξυλόχοισιν ὀρέστεροι ἀγρευτῆρες], [-u u - uu-u u-uu ----]
[εἷλον ἀναλκείην ἐλάφων εὐαγρέϊ τέχνῃ,], [-u u--- uu- --uu --]
[μηρίνθῳ στέψαντες ἅπαν δρίος· ἀμφὶ δὲ κούφων], [--- --u u- uu -u u --]
[ὀρνίθων δήσαντο θοὰ πτερά· ταὶ δ᾽ἐσορῶσαι], [--- --u u- uu - uu--]
[ἠλέματα πτώσσουσι κενὸν φόβον, οὐδὲ πελάσσαι], [-uu- --u u- uu -u u--]
[μαψιδίως πτερύγεσσιν ἀτυζόμεναι μεμάασιν,], [-uu- uu-u u-uu- uu--]
[εἰσόκε θηρητῆρες ἐπαΐξαντες ἕλωσι.], [-uu ---u u---u u--]
[καὶ μέν τις δύπτης ἁλίων εὐμήχανος ἔργων], [- - - -- uu- --uu --]
[νόσφι δόλου παλάμῃσιν ἐπαΐξας ἕλεν αὐταῖς], [-u u- uu-u u-uu -- --]
[ἰχθῦς, ἠΰτε χέρσον ἀμειβόμενος πόρον ἅλμης,], [-- -uu -u u-uu- uu --]
[σαργόν τε τρέσσαντα φόβῳ δειλήν τε σκίαιναν.], [-- - --u u- -- u u--]
[σαργοὶ μὲν δείσαντες ἀολλέες ἐς μυχὸν ἅλμης], [-- - --u u-uu - uu --]
[εἰλόμενοι πτήσσουσιν, ἐπ᾽ ἀλλήλαις δὲ κέχυνται,], [-uu- --u u --- u u--]
[δόχμιαι ἀμφιπεσόντες, ἀναφρίσσουσι δ᾽ἀκάνθαις], [-uu -uu-u u---u u--]
[νῶτα μετακλίνοντες, ἅτε σκολόπεσσιν ἁπάντῃ], [-u u---u u- uu-u u--]
[φραξάμενοι πυκινῇσι περίδρομον ἕρκος ἀλωῆς], [-uu- uu-u u-uu -u u--]
[ἀγρονόμοι, σίντῃσι μέγαν πόνον· οὐδέ κεν ἄν τις], [-uu- --u u- uu -u u - -]
[ἐσβαίη· σκῶλοι γὰρ ἐρητύουσι κέλευθα·], [--- -- u u---u u--]
[ὣς κείνοις οὐκ ἄν τις ἐνιχρίμψειεν ἑτοίμως,], [- -- - - u u---u u--]
[οὐδ᾽ ἐπὶ χεῖρα βάλοι· περὶ γὰρ φρίσσουσι κελαιναὶ], [- uu -u u- uu - --u u--]
[πρόκροσσαι πυκινῇσιν ὑπὸ σταλίκεσσιν ἄκανθαι.], [--- uu-u u- uu-u u--]
[ἀλλά τις ἰδμοσύνῃσιν ἀνὴρ ὑπὸ κεύθεα πόντου], [-u u -uu-u u- uu -uu --]
[ἐσσυμένως δύοιτο, περιφράζοιτο δὲ πάντῃ], [-uu- --u u---u u --]
[σαργούς, ἔνθα κάρη τε καὶ οὐραίη κλίσις αὐτῶν·], [-- -u u- u u --- uu --]
[χεῖρα δ᾽ὑπὲρ κεφαλῇσι βαλὼν καθύπερθεν ἀκάνθας], [-u u- uu-u u- uu-u u--]
[ἦκα καταρρέξειεν ἐπικλίνοι τε πιέζων·], [-u u---u u--- u u--]
[οἱ δ᾽αὔτως μίμνουσιν ἀρηρότες ἀλλήλοισιν], [- -- --u u-uu ----]
[ἀστεμφεῖς, προβολῇσι πεποιθότες ὀξείῃσιν·], [--- uu-u u-uu ----]
[ἔνθα δύω παλάμῃσιν ἀνὴρ ἑκάτερθεν ἀείρας], [-u u- uu-u u- uu-u u--]
[αὖτις ἀναπλώει τελέσας πανεπίκλοπον ἔργον.], [-u u--- uu- uu-uu --]
[πετραίην δὲ σκίαιναν ἐπὴν φόβος ἦτορ ἵκηται,], [--- u u-u u- uu -u u--]
[ἐσσυμένως σπιλάδεσσιν ἐπέσσυτο καί τινα κοίλην], [-uu- uu-u u-uu - uu --]
[χειὴν εἰσεπέρησε περίδρομον ἠὲ χαράδρην,], [-- -uu-u u-uu -u u--]
[ἢ ποίαις ἁλίῃσιν ὑπέδραμεν, ἠὲ καὶ ὑγροῖς], [- -- uu-u u-uu -u u --]
[φύκεσιν· οὐ γάρ οἵ τι μέλει σκέπας, οἷον ἅπασαν], [-uu - - - u u- uu -u u--]
[δεξάμενον ῥύσαιτο, κάρη δ᾽ἄρα δίζεται οἶον], [-uu- --u u- uu -uu --]
[φράξασθαι, κεφαλὴν δὲ κατακρύψασα καὶ ὄσσε], [--- uu- u u---u u --]
[ἔλπεται οὐχ ὁρόωσα λαθεῖν ὁρόωντος ἐφορμήν.], [-uu - uu-u u- uu-u u--]
[ὡς δέ τις ὠμηστῆρος ἐπεσσυμένοιο λέοντος], [- u u ---u u-uu-u u--]
[βουβαλὶς ἐν λόχμῃσι κάτω τρέψασα κάρηνον], [-uu - --u u- --u u--]
[μαψιδίην φυλακὴν προτιβάλλεται, οὔθ᾽ ὁράασθαι], [-uu- uu- uu-uu - uu--]
[ἔλπεται, εἰσόκε δή μιν ἐπαΐξας ὀλοὸς θὴρ], [-uu -uu - u u-uu --- -]
[δαρδάψῃ· τῆς δ᾽ἦτορ ὁμοίϊον, οὐδὲ κάρηνον], [--- - -u u-uu -u u--]
[ἀγκλινει, δοκέει δὲ καὶ ὀλλυμένη περ ἀλύξαι.], [--- uu- u u -uu- u u--]
[τοῖα δὲ καὶ Λιβύης πτερόεν βοτὸν ἀγκυλόδειρον], [-u u - uu- uu- uu -uu--]
[νήπια τεχνάζει· μελέη δέ οἱ ἔπλετο τέχνη·], [-uu --- uu- u u -uu --]
[ὣς ἀταλὴ μελέῃσιν ὑπ᾽ ἐλπωρῇσι σκίαινα], [- uu- uu-u u ---u u--]
[κέκρυπται· τάχα γάρ μιν ἐρυσσάμενος παλάμῃσιν], [--- uu - u u-uu- uu--]
[ἀγρευτὴρ ἀνέδυ τε καὶ ἀφραίνουσαν ἔφηνε.], [--- uu- u u ---u u--]
[τόσσα μὲν ἰχθυβόλων ἐδάην ἁλιεργέα τέχνης], [-u u -uu- uu- uu-uu --]
[δήνεα, καὶ τόσσοισιν ἐπ᾽ ἰχθύσι πικρὸν ὄλεθρον·], [-uu - --u u -uu -u u--]
[τοὺς δ᾽ἄλλους ξύμπαντας ὁμοίϊος αἶσα κιχάνει], [- -- --u u-uu -u u--]
[κύρτων τ᾽ἀγκίστρων τε βαθυπλεκέος τε λίνοιο], [-- --- u u-uu- u u--]
[ῥιπῆς τε τριόδοντος, ὅσ᾽ ἀνδράσιν ἔντεα τέχνης.], [-- - uu-u u -uu -uu --]
[τοὺς μὲν ὑπηματίους, τοὺς δ᾽ἕσπερος εἷλε δαμέντας,], [- u u-uu- - -uu -u u--]
[εὖτ᾽ ἂν ὑπὸ πρῶτον νυκτὸς κνέφας ἀσπαλιῆες], [- u u- -- -- uu -uu--]
[πυρσὸν ἀναψάμενοι, γλαφυρὸν σκάφος ἰθύνοντες,], [-u u-uu- uu- uu ----]
[ἰχθύσιν ἀτρεμέουσιν ἀείδελον αἶσαν ἄγωσιν.], [-uu -uu-u u-uu -u u--]
[ἔνθ᾽ οἱ μέν πεύκης λιπαρῇ φλογὶ καγχαλόωντες], [- - - -- uu- uu -uu--]
[ἀμφ᾽ ἀκάτῳ θύνουσι, κακὸν δ᾽ἴδον ἑσπέριον πῦρ,], [- uu- --u u- uu -uu- -]
[ῥιπῆς τριγλώχινος ἀμειλίκτοιο τυχόντες.], [-- ---u u---u u--]
[ἔστι δέ τις θήρης ἕτερος νόμος ἰχθυβόλοισι], [-u u - -- uu- uu -uu--]
[φαρμάκταις, οἳ λυγρὸν ἐπ᾽ ἰχθύσι μητίσαντο], [--- - -u u -uu ----]
[φάρμακον, ὠκύμορον δὲ τέλος νεπόδεσσιν ἔθηκαν.], [-uu -uu- u u- uu-u u--]
[οἱ δ᾽ἤτοι πρῶτον μὲν ἐπασσυτέραις βολίδεσσι], [- -- -- u u-uu- uu--]
[κοντῶν τε ῥιπῇσι καὶ αἰκίῃσιν ἐρετμῶν], [-- - --u u ---u u--]
[εἱλεῦσιν νεπόδων δειλὰς στίχας εἰς ἕνα χῶρον], [--- uu- -- uu - uu --]
[κοιλοφυῆ, κευθμῶσιν ὑπαγνύμενον θαμέεσσιν·], [-uu- --u u-uu- uu--]
[ἔνθ᾽ οἱ μὲν δύνουσιν ὑπὸ γλαφυρῇς σπιλάδεσσι,], [- - - --u u- uu- uu--]
[τοὶ δὲ περιστήσαντο λίνων εὐερκέα πάντῃ], [- u u---u u- --uu --]
[δίκτυα κυκλώσαντες, ἅτ᾽ ἀνδράσι δυσμενέεσσι], [-uu ---u u -uu -uu--]
[διπλὰ περιπροβαλόντες ἀνάρσια τείχεα πέτρης.], [-u u-uu-u u-uu -uu --]
[καὶ τότ᾽ ἀνὴρ ἄργιλον ὁμοῦ πίειραν ἀείρας], [- u u- --u u- --u u--]
[ῥίζαν θ᾽,ἣν κυκλάμινον ἐφήμισαν ἰητῆρες,], [-- - uu-u u-uu ----]
[μίξας ἐν παλάμῃσι δύω φυρήσατο μάζας·], [-- - uu-u u- --uu --]
[πόντῳ δ᾽ἐγκατέπαλτο λίνων ὕπερ, ἀμφὶ δ᾽ἄρ᾽ αὐταῖς], [-- -uu-u u- uu -u u --]
[κοιλάσι καὶ θαλάμῃσι δυσαέα φάρμακ᾽ ἄλειψε], [-uu - uu-u u-uu -u u--]
[χρίσματος ἐχθοδοποῖο καὶ ἐξεμίηνε θάλασσαν.], [-uu -uu-u u -uu-u u--]
[καὶ τὸν μὲν παλίνορσον ὀλέθρια φαρμάξαντα], [- - - uu-u u-uu ----]
[δέξατο ναῦς· τοὺς δ᾽αἶψα κακὴ καὶ ἀνάρσιος ὀδμὴ], [-uu - - -u u- u u-uu --]
[πρῶτα μὲν ἐν θαλάμῃσιν ἱκάνεται· ἀχλύϊ δ᾽ὄσσε], [-u u - uu-u u-uu -uu --]
[καὶ κεφαλὴ καὶ γυῖα βαρύνεται, οὐδὲ δύνανται], [- uu- - -u u-uu -u u--]
[μίμνειν ἐν κευθμῶσιν, ἀτυζόμενοι δὲ χέονται], [-- - --u u-uu- u u--]
[ἐκτὸς ἀπὸ σπιλάδων· ἡ δέ σφισι πουλὺ θάλασσα], [-u u- uu- - - uu -u u--]
[πικροτέρη· τοῖον γὰρ ἐν οἴδμασι πῆμα πέφυρται.], [-uu- -- u u -uu -u u--]
[οἱ δ᾽ὥστ᾽ οἰνοβαρεῖς, ὀλοῇ μεθύοντες ἀϋτμῇ,], [- - -uu- uu- uu-u u--]
[πάντῃ δινεύουσι καὶ οὔποθι χῶρον ἔχουσι], [-- ---u u -uu -u u--]
[λειπόμενον κακότητος, ἐπαΐγδην δὲ λίνοισι], [-uu- uu-u u--- u u--]
[σπερχόμενοι πίπτουσι, διεκθορέειν μεμαῶτες·], [-uu- --u u-uu- uu--]
[ἀλλ᾽ οὔ τις χαλεπῆς ἄτης λύσις οὐδ᾽ ἀλεωρή·], [- - - uu- -- uu - uu--]
[πολλῇ δὲ ῥιπῇ τε καὶ ἅλματι κυμαίνονται], [-- - -- u u -uu ----]
[τειρόμενοι· τὸ δὲ πολλὸν ἐπιτρέχει Ἀμφιτρίτῃ], [-uu- u u -u u-uu -u--]
[ὀλλυμένων φύσημα, τό τ᾽ἰχθύσιν ἔπλετο δειλοῖς], [-uu- --u u -uu -uu --]
[οἰμωγή· τοὶ δ᾽ἐκτὸς ἐπ᾽ ἄλγεσιν ἀσπαλιῆες], [--- - -u u -uu -uu--]
[τερπόμενοι μίμνουσιν ἀκηδέες, εἰσόκε σιγὴ], [-uu- --u u-uu -uu --]
[πόντον ἕλῃ, φλοίσβου τε καὶ ἀργαλέοιο κυδοιμοῦ], [-u u- -- u u -uu-u u--]
[παύσωνται, στονόεσσαν ἀποπνεύσαντες ἀϋτμήν.], [--- uu-u u---u u--]
[καὶ τότ᾽ ἀπειρέσιον νεκύων ἐρύουσιν ὅμιλον], [- u u-uu- uu- uu-u u--]
[ξυνῷ τεθνηῶτας ὁμοῦ λωβήτορι πότμῳ.], [-- ---u u- --uu --]
[ὡς δ᾽ὅτε δυσμενέεσσιν ἐπιστήσωνται Ἄρηα,], [- uu -uu-u u---u u--]
[φροῦδον ἐελδόμενοι ῥαῖσαι πόλιν, οὐδ᾽ ἀνιεῖσι], [-u u-uu- -- uu - uu--]
[πήματα βουλεύοντες ἐπί σφισιν, ἀλλὰ καὶ ὕδωρ], [-uu ---u u- uu -u u --]
[κρηνάων φάρμαξαν ὀλέθριον· οἱ δ᾽ἐπὶ πύργοις], [--- --u u-uu - uu --]
[λιμῷ τ᾽ἀργαλέῳ καὶ ὀϊζύϊ μοχθίζοντες], [-- -uu- u u-uu ----]
[ὕδατί τ᾽ἐχθοδοπῷ στυγερὸν καὶ ἀεικέα πότμον], [-uu -uu- uu- u u-uu --]
[ὄλλυνται, νεκύων δὲ πόλις πέπληθεν ἅπασα·], [--- uu- u u- --u u--]
[ὣς οἱ λευγαλέῳ τε μόρῳ καὶ ἀδευκέϊ πότμῳ], [- - -uu- u u- u u-uu --]
[ἀνδράσι φαρμάκτῃσιν ὑποδμηθέντες ὄλοντο.], [-uu ---u u---u u--]
[ἔνθεν ἔπειτ᾽ ἀΐων τεκμαίρεο, κοίρανε γαίης,], [-u u- uu- --uu -uu --]
[ὡς οὐδὲν μερόπεσσιν ἀμήχανον, οὐκ ἐνὶ γαίῃ], [- -- uu-u u-uu - uu --]
[μητρὶ καμεῖν, οὐ κόλπον ἀν᾽ εὐρώεντα θαλάσσης·], [-u u- - -u u ---u u--]
[ἀλλά τις ἀτρεκέως ἰκέλην μακάρεσσι γενέθλην], [-u u -uu- uu- uu-u u--]
[ἀνθρώπους ἀνέφυσε, χερείονα δ᾽ὤπασεν ἀλκήν,], [--- uu-u u-uu -uu --]
[εἴτ᾽ οὖν Ἰαπετοῖο γένος, πολυμῆτα Προμηθεύς,], [- - -uu-u u- uu-u u--]
[ἀντωπὸν μακάρεσσι κάμεν γένος, ὕδατι γαῖαν], [--- uu-u u- uu -uu --]
[ξυνώσας, κραδίην δὲ θεῶν ἔχρισεν ἀλοιφῇ,], [--- uu- u u- uu- ---]
[εἴτ᾽ ἄρα καὶ λύθροιο θεορρύτου ἐκγενόμεσθα], [- uu - --u u-uu -uu--]
[Τιτήνων· οὐ γάρ τι πέλει καθυπέρτερον ἀνδρῶν], [--- - - u u- uu-uu --]
[νόσφι θεῶν· μούνοισι δ᾽ὑπείξομεν ἀθανάτοισιν.], [-u u- --u u-uu -uu--]
[ὅσσους μὲν κατ᾽ ὄρεσφι βίην ἄτρεστον ἔχοντας], [-- - u u-u u- --u u--]
[θῆρας ὑπερφιάλους βροτὸς ἔσβεσεν· ὅσσα δὲ φῦλα], [-u u-uu- uu -uu -u u --]
[οἰωνῶν νεφέλῃσι καὶ ἠέρι δινεύοντα], [--- uu-u u -uu ----]
[εἷλε, χαμαίζηλόν περ ἔχων δέμας· οὐδὲ λέοντα], [-u u--- u u- uu -u u--]
[ῥύσατ᾽ ἀγηνορίη δμηθήμεναι, οὐδ᾽ ἐσάωσεν], [-u u-uu- --uu - uu--]
[αἰετὸν ἠνεμόεις πτερύγων ῥόθος, ἀλλὰ καὶ Ἰνδὸν], [-uu -uu- uu- uu -u u --]
[θῆρα κελαινόρινον ὑπέρβιον ἄχθος ἀνάγκῃ], [-u u-uu- --uu -u u--]
[κλῖναν ἐπιβρίσαντες, ὑπὸ ζεύγλῃσι δ᾽ἔθηκαν], [-u u---u u- --u u--]
[οὐρήων ταλαεργὸν ἔχειν πόνον ἑλκυστῆρα.], [--- uu-u u- uu ----]
[κήτεα δ᾽ὅσσα πέλωρα Ποσειδάωνος ἐναύλοις], [-uu -u u-u u---u u--]
[ἐντρέφεται, τὰ μὲν οὔτι χερείονα φημὶ θάλασσαν], [-uu- u u -u u-uu -u u--]
[τίκτειν ὠμοφάγων τεκέων χθονός, ἀλλὰ καὶ ἀλκὴν], [-- -uu- uu- uu -u u --]
[καὶ μέγεθος προβέβηκεν ἀναιδέα δείματα πόντου.], [- uu- uu-u u-uu -uu --]
[ἔστιν ἐν ἠπείρῳ χελύων γένος, οὐδέ τιν᾽ ἀλκὴν], [-u u --- uu- uu -u u --]
[οὐδ᾽ ἄτην ἴσασι· θαλασσαίῃ δὲ χελώνῃ], [- -- uu- ---- u u--]
[οὐ μάλα θαρσαλέος τις ἐν οἴδμασιν ἀντιβολήσει.], [- uu -uu- u u -uu -uu--]
[εἰσὶ δ᾽ἐνὶ τραφερῇ λάβροι κύνες, ἀλλὰ κύνεσσιν], [-u u- uu- -- uu -u u--]
[εἰναλίοις οὐκ ἄν τις ἀναιδείην ἐρίσειε.], [-uu- - - u u--- uu--]
[πορδαλίων γαίης ὀλοὸν δάκος, ἀλλὰ θαλάσσης], [-uu- -- uu- uu -u u--]
[αἰνότερον. χέρσον μὲν ἐπιστείχουσιν ὕαιναι,], [-uu- -- u u---u u--]
[πολλῷ δ᾽ἐν ῥοθίοις κρυερώτεραι. οἱ μὲν ἔασι], [-- - uu- uu-uu - u u--]
[κριοὶ μηλονόμων τιθασὸν βοτόν, οὐ δὲ θαλάσσης], [-- -uu- uu- uu - u u--]
[κριοῖς μειλιχίοισι συνοίσεται, ὅς κε πελάσσῃ.], [-- -uu-u u-uu - u u--]
[τίς δὲ τόσον χλούνης φορέει σθένος, ὅσσον ἄαπτοι], [- u u- -- uu- uu -u u--]
[λάμναι; τίς δὲ λέοντος ἐνὶ φρεσὶν αἴθεται ἀλκή,], [-- - u u-u u- uu -uu --]
[ὅσση ῥιγεδανῇσιν ἀνισώσαιτο ζυγαίναις;], [-- -uu-u u---u u--]
[φώκην δὲ βλοσυρὴν καὶ ἐπὶ χθονὶ χαιτήεσσαι], [-- - uu- u u- uu ----]
[ἄρκτοι πεφρίκασι καὶ ἐς μόθον ἀντιόωσαι], [-- -uu- - - uu -uu--]
[δάμνανται· τοίοισι μέλει θήρεσσι θάλασσα.], [--- --u u- --u u--]
[ἀλλ᾽ ἔμπης καὶ τοῖσιν ἐπεφράσσαντο βαρεῖαν], [- -- - -u u---u u--]
[ἄτην ἡμερίων ἄμαχον γένος, ἐκ δ᾽ἁλιήων], [-- -uu- uu- uu - uu--]
[ὄλλυνται, κήτειον ὅτ᾽ ἐς μόθον ὁρμήσωνται.], [--- --u u - uu ----]
[τῶν ἐρέω θήρης βριθὺν πόνον· ἀλλ᾽ ἀΐοιτε], [- uu- -- -- uu - uu--]
[εὐμενέται βασιλῆες, Ὀλύμπια τείχεα γαίης.], [-uu- uu-u u-uu -uu --]
[κήτεα μεσσοπόροις μὲν ἐνιτρέφεται πελάγεσσι], [-uu -uu- u u-uu- uu--]
[πλεῖστά τε καὶ περίμετρα· τὰ δ᾽οὐκ ἀναδύεται ἅλμης], [-u u - uu-u u - uu-uu --]
[δηθάκις, ἀλλ᾽ ὑπένερθεν ἔχει κρηπῖδα θαλάσσης], [-uu - uu-u u- --u u--]
[βριθοσύνῃ, μαιμᾷ δὲ βορῆς ἀζηχέϊ λύσσῃ], [-uu- -- u u- --uu --]
[αἰεὶ πεινώοντα καὶ οὔποτε νηδύος αἰνῆς], [-- ---u u -uu -uu --]
[μαργοσύνην ἀνιέντα· τί γὰρ τόσον ἔσσεται εἶδαρ,], [-uu- uu-u u - uu -uu --]
[ὅσσον ἐνιπλῆσαι γαστρὸς χάος, ὅσσον ἄαπτον], [-u u--- -- uu -u u--]
[ἐς κόρον ἀμπαῦσαι κείνων γένυν; οἱ δὲ καὶ αὐτοὶ], [- uu --- -- uu - u u --]
[ἀλλήλους ὀλέκουσι, χερείονα φέρτερος ἀλκῇ], [--- uu-u u-uu -uu --]
[πέφνων, ἀλλήλοις δὲ βορὴ καὶ δαῖτες ἔασι.], [-- --- u u- - -u u--]
[πολλάκι καὶ νήεσσιν ἄγει δέος ἀντιόωντα], [-uu - --u u- uu -uu--]
[ἑσπέριον κατὰ πόντον Ἰβηρικόν, ἔνθα μάλιστα], [-uu- uu -u u-uu -u u--]
[γείτονος Ὠκεανοῖο λελοιπότ᾽ ἀθέσφατον ὕδωρ], [-uu -uu-u u-u u-uu --]
[εἰλεῖται, νήεσσιν ἐεικοσόροισιν ὁμοῖα.], [--- --u u-uu-u u--]
[πολλάκι δὲ πλαγχθέντα καὶ ᾐόνος ἐγγὺς ἱκάνει], [-uu - --u u -uu -u u--]
[ἀγχιβαθοῦς, ὅτε κέν τις ἐπί σφισιν ὁπλίζοιτο.], [-uu- uu - u u- uu ----]
[πᾶσι δ᾽ὑπερφυέεσσι πέλει θήρεσσι θαλάσσης], [-u u-uu-u u- --u u--]
[νόσφι κυνῶν βαρύγυια καὶ οὐκ εὔπρηκτα κέλευθα·], [-u u- uu-u u - --u u--]
[οὔτε γὰρ εἰσορόωσιν ἀπόπροθεν οὔτε θάλασσαν], [-u u -uu-u u-uu -u u--]
[πᾶσαν ἐπιστείχουσι βαρυνόμενοι μελέεσσιν], [-u u---u u-uu- uu--]
[ἠλιβάτοις, μάλα δ᾽ὀψὲ κυλινδόμενοι φορέονται.], [-uu- uu -u u-uu- uu--]
[τοὔνεκα καὶ πάντεσσιν ὁμόστολος ἔρχεται ἰχθὺς], [-uu - --u u-uu -uu --]
[φαιὸς ἰδεῖν δολιχός τε δέμας, λεπτὴ δέ οἱ οὐρή,], [-u u- uu- u u- -- u u --]
[ἔξοχος ὃς προπάροιθεν ἁλὸς πόρον ἡγεμονεύει], [-uu - uu-u u- uu -uu--]
[σημαίνων· τῷ καί μιν ἐφήμισαν Ἡγητῆρα.], [--- - - u u-uu ----]
[κήτει δ᾽ἐκπάγλως κεχαρισμένος ἐστὶν ἑταῖρος], [-- --- uu-uu -u u--]
[πομπός τε φρουρός τε· φέρει δέ μιν ᾗ κ᾽ἐθέλῃσι], [-- - -- u u- u u - uu--]
[ῥηϊδίως· κείνῳ γὰρ ἐφέσπεται ἰχθύϊ μούνῳ], [-uu- -- u u-uu -uu --]
[πιστῷ πιστὸν ἔχων αἰεὶ νόον· ἐγγύθι δ᾽αὐτοῦ], [-- -u u- -- uu -uu --]
[στρωφᾶται, τανύει δὲ παρασχεδὸν ὀφθαλμοῖσιν], [--- uu- u u-uu ----]
[οὐρήν, ἥ οἱ ἕκαστα πιφαύσκεται, εἴτε τιν᾽ ἄγρην], [-- - u u-u u-uu -u u --]
[ἐστὶν ἑλεῖν, εἴτ᾽ οὖν τι κορύσσεται ἐγγύθι πῆμα,], [-u u- - - u u-uu -uu --]
[εἴτ᾽ ὀλίγη πόντοιο πέλει χύσις, ἣν ἀλεείνειν], [- uu- --u u- uu - uu--]
[βέλτερον· αὐδήεσσα δ᾽ὅπως ἐνδείκνυται οὐρὴ], [-uu ---u u- --uu --]
[πάντα μάλ᾽ ἀτρεκέως· τὸ δὲ πείθεται ὕδατος ἄχθος·], [-u u -uu- u u -uu -uu --]
[κεῖνος γὰρ πρόμαχός τε καὶ οὔατα καὶ φάος ἰχθὺς], [-- - uu- u u -uu - uu --]
[θηρὶ πέλει· κείνῳ δ᾽ἀΐει, κείνῳ δὲ δέδορκεν,], [-u u- -- uu- -- u u--]
[ἡνί᾽ ἐπιτρέψας σφετέρου βιότοιο φυλάσσειν.], [-u u--- uu- uu-u u--]
[ὡς δὲ πάϊς γενετῆρα παλαίτερον ἀμφαγαπάζει,], [- u u- uu-u u-uu -uu--]
[φροντίσι γηροκόμοισιν ἀπὸ θρεπτήρια τίνων,], [-uu -uu-u u- --uu --]
[τὸν δ᾽ἤδη μελέεσσι καὶ ὄμμασιν ἀδρανέοντα], [- -- uu-u u -uu -uu--]
[ἐνδυκέως μεθέπων προσπτύσσεται, ἔν τε κελεύθοις], [-uu- uu- --uu - u u--]
[χεῖρ᾽ ὀρέγων καί πᾶσιν ἐν ἔργμασιν αὐτὸς ἀμύνων·], [- uu- - -u u -uu -u u--]
[πατρὶ δὲ γηράσκοντι νέον σθένος υἷες ἔασιν·], [-u u ---u u- uu -u u--]
[ὣς κεῖνος φιλότητι περιπτύσσει δάκος ἅλμης], [- -- uu-u u--- uu --]
[ἰχθύς, ἠΰτε νῆα νέμων οἴηκι χαλινῷ.], [-- -uu -u u- --u u--]
[ἦ πού οἱ γενεῆς πρώτης ἄπο σύμφυτον αἷμα], [- - - uu- -- uu -uu --]
[ἔλλαχεν, ἠέ μιν αὐτὸς ἑλὼν ἑταρίσσατο θυμῷ.], [-uu -u u -u u- uu-uu --]
[ὥς οὔτ᾽ ἠνορίης οὔτ᾽ εἴδεος ἔπλετ᾽ ὄνειαρ], [- - -uu- - -uu -u u--]
[τόσσον, ὅσον πραπίδων· ἀλκὴ δ᾽ἀνεμώλιος ἄφρων·], [-u u- uu- -- uu-uu --]
[καί τε μέγα βριάοντα κατέσβεσεν ἠδ᾽ ἐσάωσε], [- u u- uu-u u-uu - uu--]
[βαιὸς ἀνὴρ εὔμητις· ἐπεὶ καὶ κῆτος ἄαπτον], [-u u- --u u- - -u u--]
[ἀπλάτων μελέων ὀλίγον προτιβάλλεται ἰχθύν.], [--- uu- uu- uu-uu --]
[τοὔνεκά τις πάμπρωτον ἕλοι σκοπὸν Ἡγητῆρα], [-uu - --u u- uu ----]
[κεῖνον, ὑπ᾽ ἀγκίστροιο βίῃ καὶ δαιτὶ δολώσας·], [-u u ---u u- - -u u--]
[οὐ γάρ κε ζώοντος ἐπιβρίσας δαμάσαιο], [- - - --u u--- uu--]
[κνώδαλον, οἰχομένου δὲ θοώτερος ἔσσετ᾽ ὄλεθρος.], [-uu -uu- u u-uu -u u--]
[οὐ γὰρ ἔτ᾽ οὔθ᾽ ἅλμης ἰοειδέος οἶδε κέλευθα], [- u u - -- uu-uu -u u--]
[ἀτρεκέως, οὐ πῆμα παρασχεδὸν ἐξαλέασθαι,], [-uu- - -u u-uu -uu--]
[ἀλλ᾽ αὔτως, ἅτε φορτὶς ὀλωλότος ἰθυντῆρος,], [- -- uu -u u-uu ----]
[πλάζεται ἀπροφύλακτον, ἀμήχανον, ᾗ κεν ἄγῃσι], [-uu -uu-u u-uu - u u--]
[γλαυκὸν ὕδωρ, σκοτίοις δὲ καὶ ἀφράστοισι πόροισιν], [-u u- uu- u u ---u u--]
[ἐμφέρεται, χηρωθὲν ἀρηγόνος ἡνιόχοιο.], [-uu- --u u-uu -uu--]
[πολλάκι καὶ πέτρῃσι καὶ ἠϊόνεσσιν ἔκελσε], [-uu - --u u -uu-u u--]
[πλαζόμενον· τοίη οἱ ἐπ᾽ ὄμμασι πέπταται ἀχλύς.], [-uu- -- u u -uu -uu --]
[δή ῥα τότ᾽ ὀτρηροῖσι νοήμασιν ἐς πόνον ἄγρης], [- u u ---u u-uu - uu --]
[ἰχθυβόλοι σπεύδουσιν, ἐπευξάμενοι μακάρεσσι], [-uu- --u u-uu- uu--]
[κητοφόνοις ἀλεγεινὸν ἑλεῖν τέρας Ἀμφιτρίτης.], [-uu- uu-u u- uu -u--]
[ὡς δ᾽ὅτε δυσμενέων βριαρὸς λόχος ἀντιβίοισι], [- uu -uu- uu- uu -uu--]
[λάθριος ἐμπελάσῃ, μεσάτην ἐπὶ νύκτα δοκεύσας,], [-uu -uu- uu- uu -u u--]
[εὕδοντας δ᾽ἐκίχησε φυλακτῆρας πρὸ πυλάων,], [--- uu-u u--- u u--]
[Ἄρεος εὐμενέοντος, ἐνιπλήξας δ᾽ἐδάμασσεν·], [-uu -uu-u u--- uu--]
[ἔνθεν ἔπειτ᾽ ἄκρην τε πόλιν καὶ τύρσιν ἐπ᾽ αὐτὴν], [-u u- -- u u- - -u u --]
[θαρσαλέοι σπεύδουσι, πυρὸς βέλος, ἄστεος ἄτην,], [-uu- --u u- uu -uu --]
[δαλὸν ἐϋδμήτων μεγάρων ῥαιστῆρα φέροντες·], [-u u--- uu- --u u--]
[ὣς τότε θαρσαλέως ἁλιεὺς στρατὸς ἐγκονέουσιν], [- uu -uu- uu- uu -uu--]
[ἄφρακτον μετὰ θῆρα, πεφασμένου ἰθυντῆρος·], [--- uu -u u-uu ----]
[τοῦ δ᾽ἤτοι πρῶτον μὲν ἐνὶ φρεσὶ τεκμαίρονται], [- -- -- u u- uu ----]
[ἄχθος ὅσον μέγεθός τε· τὰ δ᾽ἔπλετο σήματα γυίων·], [-u u- uu- u u -uu -uu --]
[εἰ μὲν γὰρ πόντοιο κυλινδόμενον μετὰ δίναις], [- - - --u u-uu- uu --]
[βαιὸν ὑπερτέλλοιτο ῥάχιν λοφιήν τε φαεῖνον], [-u u---u u- uu- u u--]
[ἄκρην, ἦ μέγα κεῖνο καὶ ἔξοχον· οὐδὲ γὰρ αὐτὴ], [-- - uu -u u -uu -u u --]
[ῥηϊδίως φορέει μιν ἀνοχλίζουσα θάλασσα·], [-uu- uu- u u---u u--]
[εἰ δέ τι καὶ νώτοιο φαείνεται, οὐ τόσον ἄχθος], [- u u - --u u-uu - uu --]
[ἀγγέλλει· κοῦφαι γὰρ ἀφαυροτέροισι κέλευθοι.], [--- -- u u-uu-u u--]
[τοῖσιν δ᾽ὁρμιὴ μὲν ἐπασσυτέραις ἀραρυῖα], [-- --- u u-uu- uu--]
[θωμίγγων ξυνοχῇσι πολυστρεφέεσσι τέτυκται,], [--- uu-u u-uu-u u--]
[ὅσσος τε πρότονος νηὸς πέλει οὔτε βαθείης], [-- - uu- -- uu -u u--]
[οὔτ᾽ ὀλίγης· μῆκος δὲ τιταίνεται ἄρκιον ἄγρῃ·], [- uu- -- u u-uu -uu --]
[ἄγκιστρον δ᾽εὐεργὲς ἐπημοιβαῖς κεχάρακται], [--- --u u--- uu--]
[γλωχίνων προβολῇσιν ἀκαχμένον ἀμφοτέρωθεν,], [--- uu-u u-uu -uu--]
[οἷον καὶ πέτρην ἑλέειν καὶ ῥωγάδα πεῖραι,], [-- - -- uu- - -uu --]
[τόσσον ἴτυν κρυερήν, ὅσσον περὶ χάσμα καλύψαι.], [-u u- uu- -- uu -u u--]
[δινωτὴ δ᾽ἅλυσις περιβάλλεται ἄκρα κελαινοῦ], [--- uu- uu-uu -u u--]
[ἀγκίστρου, στιβαρή, χαλκήλατος, ἥ κεν ὀδόντων], [--- uu- --uu - u u--]
[λευγαλέην ἀνέχοιτο βίην καὶ χάσματος αἰχμάς·], [-uu- uu-u u- - -uu --]
[δεσμῷ δ᾽ἐν μεσάτῳ τροχοειδέα κύκλα τέτυκται], [-- - uu- uu-uu -u u--]
[πυκνὰ παρ᾽ ἀλλήλοισιν, ἅ κεν στροφάλιγγας ἐρύκοι], [-u u ---u u - uu-u u--]
[φοιταλέας, μηδ᾽ ἰθὺς ἀπορρήξειε σίδηρον], [-uu- - -u u---u u--]
[αἱμάσσων, ὀλοῇσι περισπερχὴς ὀδύνῃσιν,], [--- uu-u u--- uu--]
[ἀλλὰ περιστροφάδην πλαγκτὸν δρόμον εἱλίσσοιτο.], [-u u-uu- -- uu ----]
[δαῖτα δ᾽ἐπ᾽ ἀγκίστρῳ δυστερπέα πορσύνουσι], [-u u --- --uu ----]
[ταύρειον μέλαν ἧπαρ ἀπόκριτον ἠὲ καὶ ὦμὸν], [--- uu -u u-uu -u u --]
[ταύρειον γενύεσσιν ἐοικότα δαινυμένοιο.], [--- uu-u u-uu -uu--]
[πολλαὶ δ᾽ἀγρευτῆρσιν ὁμόστολοι ὥστ᾽ ἐς Ἄρηα], [-- ---u u-uu - u u--]
[θήγονται κρατεραί τ᾽ἀκίδες στιβαραί τε τρίαιναι,], [--- uu- uu- uu- u u--]
[ἅρπαι, βουπλῆγές τε βαρύστομοι, ὅσσα τε τοῖα], [-- --- u u-uu -u u --]
[ἄκμοσι δυσκελάδοις ῥαιστήρια χαλκεύονται·], [-uu -uu- --uu ----]
[ἐσσυμένως δ᾽ἀκάτοισιν ἐϋσέλμοις ἐπιβάντες,], [-uu- uu-u u--- uu--]
[σιγῇ νευστάζοντες ὅ τι χρέος ἀλλήλοισι,], [-- ---u u - uu ----]
[στέλλονται, κώπῃσι δ᾽ὑπ᾽ εὐκήλοισι θάλασσαν], [--- --u u ---u u--]
[ἀτρέμα λευκαίνουσι, φυλασσόμενοι μάλα δοῦπον,], [-uu ---u u-uu- uu --]
[μή τι μάθοι μέγα κῆτος ἀλευόμενόν τε νέοιτο], [- u u- uu -u u-uu- u u--]
[βυσσὸν ὑποβρυχίην, ἅλιον δέ κε μόχθου ἄροιντο.], [-u u-uu- uu- u u -u u--]
[ἀλλ᾽ ὅτε οἱ πελάσωσιν ὁμαιχμήσωσί τ᾽ἀέθλῳ,], [- uu - uu-u u---u u--]
[δὴ τότε θαρσαλέως πρώρης ἄπο θηρὶ πελώρῳ], [- uu -uu- -- uu -u u--]
[πῆμα δόλου προὔθηκαν· ὁ δ᾽ὡς ἴδε δαῖτα βαρεῖαν,], [-u u- --u u - uu -u u--]
[ἆλτο καὶ οὐκ ἀμέλησεν ἀναιδέϊ γαστρὶ πιθήσας·], [-u u - uu-u u-uu -u u--]
[μάρψε δ᾽ἐπιθύσας γναμπτὸν μόρον, αὐτίκα δ᾽εἴσω], [-u u--- -- uu -uu --]
[ἄγκιστρον κατέδυ τεθοωμένον εὐρέϊ λαιμῷ,], [--- uu- uu-uu -uu --]
[ἐν δ᾽ἐπάγη γλωχῖσιν· ὁ δ᾽ἕλκεϊ θυμὸν ὀρινθεὶς], [- uu- --u u -uu -u u--]
[πρῶτα μὲν ἀσχαλόων ὀλοὴν γένυν ἀντία πάλλει,], [-u u -uu- uu- uu -uu --]
[χαλκείην θώμιγγα διαρραῖσαι μενεαίνων·], [--- --u u--- uu--]
[ἀλλ᾽ ἄρα οἱ κενεὸς τέταται πόνος· ἔνθεν ἔπειτα], [- uu - uu- uu- uu -u u--]
[σπερχόμενος φλογέῃσιν ἐποχθίζων ὀδύνῃσι], [-uu- uu-u u--- uu--]
[δύεται ἐν κόλποισιν ὑποβρυχίοισι θαλάσσης·], [-uu - --u u-uu-u u--]
[τῷ δὲ τάχ᾽ ἀσπαλιῆες ἐπιτρωπῶσιν ἅπασαν], [- u u -uu-u u---u u--]
[ὁρμιήν· οὐ μὲν γὰρ ἔνι σθένος ἀνθρώποισιν], [--- - - u u- uu ----]
[ὅσσον τ᾽αὖ ἐρύσαι καὶ ἀναινόμενον δαμάσασθαι], [-- - uu- u u-uu- uu--]
[βριθὺ πέλωρ· ῥέα γάρ σφε σὺν αὐτοῖς σέλμασι νηῶν], [-u u- uu - u u -- -uu --]
[ἑλκύσει ποτὶ βυσσόν, ὅθ᾽ ὁρμήσειε φέρεσθαι.], [--- uu -u u ---u u--]
[οἱ δέ οἱ ὁρμιῇ προσαρηρότας εὐρέας ἀσκοὺς], [- u u --- uu-uu -uu --]
[πνοιῆς ἀνδρομέης πεπληθότας εὐθὺς ἐς ὕδωρ], [-- -uu- --uu -u u --]
[δυομένῳ πέμπουσιν· ὁ δ᾽ὀχθίζων ὀδύνῃσι], [-uu- --u u --- uu--]
[ῥινῶν οὐκ ἀλέγει, κατὰ δ᾽ἔσπασεν οὐκ ἐθέλοντας], [-- - uu- uu -uu - uu--]
[ῥηϊδίως ἄκροιο λιλαιομένους ἁλὸς ἀφροῦ.], [-uu- --u u-uu- uu --]
[ἀλλ᾽ ὁπότ᾽ ἐς δάπεδον πελάσῃ μεμογηότι θυμῷ,], [- uu - uu- uu- uu-uu --]
[στῆ ῥα μέγ᾽ ἀφριόων, τετιημένος· ὡς δέ τις ἵππος], [- u u -uu- uu-uu - u u --]
[ἱδρῶτ᾽ ἐξανύσας καματώδεα τέρματος ἄκρου], [-- -uu- uu-uu -uu --]
[ἀφρῷ ὑφ᾽ αἱματόεντι γένυν σκολιοῖσι χαλινοῖς], [-u u -uu-u u- uu-u u--]
[ἐμπρίει, θερμὸν δὲ διὰ στόμα κίδναται ἆσθμα,], [--- -- u u- uu -uu --]
[ὣς ὁ μέγ᾽ ἀσθμαίνων ἀμπαύεται, οὐδέ οἱ ἀσκοὶ], [- u u --- --uu -u u --]
[μίμνειν ἱεμένῳ περ ἐπιτρωπῶσιν ἔνερθεν,], [-- -uu- u u---u u--]
[αἶψα δ᾽ἄνω σπεύδουσι καὶ ἔξαλοι ἀΐσσουσι], [-u u- --u u -uu ----]
[πνοιῇ ἀειρόμενοι· τῷ δ᾽ἵσταται ἄλλος ἄεθλος.], [-u u-uu- - -uu -u u--]
[ἔνθ᾽ ἤτοι πρῶτον μὲν ἐπαΐσσει γενύεσσι], [- -- -- u u--- uu--]
[ῥιπὴν μαψιδίην, λελιημένος αὖ ἐρύοντα], [-- -uu- uu-uu - uu--]
[δέρματ᾽ ἀμύνεσθαι· τὰ δ᾽ἀνίπταται οὐδέ ἑ μίμνει,], [-u u--- u u-uu -u u --]
[φεύγει δὲ ζωοῖσιν ἀλευομένοισιν ὁμοῖα·], [-- - --u u-uu-u u--]
[αὐτὰρ ὅ γ᾽ἀσχαλόων μυχάτην πάλιν ἵεται ἅλμην,], [-u u -uu- uu- uu -uu --]
[πολλὰς δὲ στροφάλιγγας ἑλίσσεται, ἄλλοτ᾽ ἀνάγκῃ,], [-- - uu-u u-uu -u u--]
[ἄλλοθ᾽ ἑκών, ἕλκων τε καὶ ἑλκόμενος παλίνορσος.], [-u u- -- u u -uu- uu--]
[ὡς δ᾽ὅτε δουροτόμοι ξυνὸν πόνον ἀθλεύωσι], [- uu -uu- -- uu ----]
[πρίονος ἐγκονέοντες, ὅτε τρόπιν ἠέ τιν᾽ ἄλλην], [-uu -uu-u u- uu -u u --]
[χρειὼ πλωτήρεσσιν ἐπισπεύδουσι τελέσσαι,], [-- ---u u---u u--]
[ἄμφω δὲ τρηχεῖαν ἐρειδομένοιο σιδήρου], [-- - --u u-uu-u u--]
[ἀλκὴν αὖ ἐρύουσι καὶ οὔποτε ταρσὸς ὀδόντων], [-- - uu-u u -uu -u u--]
[τέτραπται μίαν οἶμον, ἐπειγόμενος δ᾽ἑκάτερθεν], [--- uu -u u-uu- uu--]
[κλάζει τε πρίει τε καὶ ἔμπαλιν ἕλκεται αἰεί,], [-- - -- u u -uu -uu --]
[τοῖον καὶ ῥινοῖσι πέλει καὶ θηρὶ δαφοινῷ], [-- - --u u- - -u u--]
[νεῖκος ἀνελκομένῳ τε βιαζομένοις θ᾽ἑτέρωθεν.], [-u u-uu- u u-uu- uu--]
[πολλὴν δ᾽αἱματόεσσαν ὑπεὶρ ἁλὸς ἔπτυσεν ἄχνην], [-- -uu-u u- uu -uu --]
[παφλάζων ὀδύνῃσιν, ὑποβρύχιον δὲ μέμυκε], [--- uu-u u-uu- u u--]
[μαινομένου φύσημα, περιστένεται δέ οἱ ὕδωρ], [-uu- --u u-uu- u u --]
[ἀμβολάδην· φαίης κεν ὑπ᾽ οἴδμασι πᾶσαν ἀϋτμὴν], [-uu- -- u u -uu -u u--]
[κευθομένην Βορέαο δυσαέος αὐλίζεσθαι.], [-uu- uu-u u-uu ----]
[τόσσον ἀνασθμαίνει λάβρον μένος, ἀμφί δὲ πυκναὶ], [-u u--- -- uu -u u --]
[δίναις οἰδαλέῃσιν ἑλισσόμεναι στροφάλιγγες], [-- -uu-u u-uu- uu--]
[οἴδματα κοιλαίνουσι διϊσταμένοιο πόροιο.], [-uu ---u u-uu-u u--]
[οἶον δ᾽Ἰονίοιο παρὰ στόμα καὶ κελάδοντος], [-- -uu-u u- uu - uu--]
[Τυρσηνοῦ πόντοιο μέση πορθμοῖο διαρρὼξ], [--- --u u- --u u--]
[εἰλεῖται, λάβροισιν ὑπ᾽ ἄσθμασι Τυφάωνος], [--- --u u -uu ----]
[μαινομένη, δειναὶ δὲ τιταινόμεναι στροφάλιγγες], [-uu- -- u u-uu- uu--]
[κῦμα θοὸν κάμπτουσι, περιστρέφεται δὲ κελαινὴ], [-u u- --u u-uu- u u--]
[ἑλκομένη δίνῃσι παλιρροίβδοισι Χάρυβδις,], [-uu- --u u---u u--]
[ὣς τότε κητείοισιν ὑπ᾽ ἄσθμασι χῶρος ἁπάντῃ], [- uu ---u u -uu -u u--]
[ξαινόμενος βέμβικας ἑλίσσεται Ἀμφιτρίτης.], [-uu- --u u-uu -u--]
[ἔνθα τις ἰχθυβόλων γλαφυρὸν σκάφος ὠκὺς ἐρέσσων], [-u u -uu- uu- uu -u u--]
[ἐς χέρσον κατάγοιτο καὶ ἀκταίης ἀπὸ πέτρης], [- -- uu-u u --- uu --]
[ὁρμιὴν ἅψαιτο καὶ αὐτίκα νοστήσειε,], [--- --u u -uu ----]
[πρυμναίοις ἅτε νῆα κατοχμάσσας ὑπὸ δεσμοῖς.], [--- uu -u u--- uu --]
[τὸν δ᾽ὅτε παιφάσσοντα λάβῃ κόρος, ἐκ δ᾽ὀδυνάων], [- uu ---u u- uu - uu--]
[θὴρ ὀλοὸς μεθύῃ, καμάτῳ δέ οἱ ἄγριον ἦτορ], [- uu- uu- uu- u u -uu --]
[κλίνηται, ῥέψῃ δὲ μόρου στυγεροῖο τάλαντα,], [--- -- u u- uu-u u--]
[ἀσκὸς μὲν πρώτιστος ἀνέδραμε πείρατα νίκης], [-- - --u u-uu -uu --]
[ἀγγέλλων, μέγα δ᾽ἦτορ ἐν ἀγρευτῆρσιν ἄειρεν.], [--- uu -u u ---u u--]
[οἶον δ᾽ἀλγινόεντος ἀνερχόμενον πολέμοιο], [-- -uu-u u-uu- uu--]
[κήρυκ᾽ ἀργυφέοισιν ἐν εἵμασιν ἠδὲ προσώπῳ], [-- -uu-u u -uu -u u--]
[φαιδρῷ καγχαλόωντες ἑοὶ μεθέπουσιν ἑταῖροι,], [-- -uu-u u- uu-u u--]
[αἴσιον ἀγγελίην ποτιδεγμένοι αὐτίκ᾽ ἀκοῦσαι,], [-uu -uu- uu-uu -u u--]
[ὣς οἱ καγχαλόωσιν ἐσαθρήσαντες ἔνερθε], [- - -uu-u u---u u--]
[ῥινὸν ἀνερχομένην εὐάγγελον· αὐτίκα δ᾽ἄλλοι], [-u u-uu- --uu -uu --]
[ἀσκοὶ ἐπαντέλλουσι καὶ ἀνδύνουσι θαλάσσης,], [-u u---u u ---u u--]
[βριθὺ πέλωρ σύροντες· ὁ δ᾽ἕλκεται οὐλόμενος θὴρ], [-u u- --u u -uu -uu- -]
[οὐκ ἐθέλων, μόχθῳ τε καὶ ἕλκεϊ θυμὸν ἀλύων.], [- uu- -- u u -uu -u u--]
[ἔνθα τότ᾽ ἰχθυβόλων θράσος ἔγρεται, ἄγχι δὲ νῆας], [-u u -uu- uu -uu -u u --]
[εὐκώπους ἐλόωσιν ἐπειγομένοισιν ἐρετμοῖς·], [--- uu-u u-uu-u u--]
[πολλὴ δὲ σμαραγή, πολλὴ δ᾽ἀνὰ πόντον ἀϋτὴ], [-- - uu- -- uu -u u--]
[σπερχομένων τέτρηχε καὶ ἀλλήλους ἐς ἄεθλον], [-uu- --u u --- u u--]
[κεκλομένων· φαίης κεν ἐνύαλιον πόνον ἀνδρῶν], [-uu- -- u u-uu- uu --]
[δέρκεσθαι· τοίη γὰρ ἐνὶ φρεσὶν ἵσταται ἀλκή,], [--- -- u u- uu -uu --]
[τόσσος δὲ φλοῖσβός τε καὶ ἵμερος ἰωχμοῖο.], [-- - -- u u -uu ----]
[τῶν μέν τις καὶ τῆλε δυσηχέα δοῦπον ἀκούσας], [- - - - -u u-uu -u u--]
[αἰπόλος ἤ βαθύμαλλον ἐν ἄγκεσι πῶϋ κομίζων,], [-uu - uu-u u -uu -u u--]
[ἢ δρυτόμος πεύκης ὀλετήρ ἢ θῆρας ἐναίρων], [- uu- -- uu- - -u u--]
[θαμβήσας πόντου τε καὶ ᾐόνος ἐγγὺς ἱκάνει,], [--- -- u u -uu -u u--]
[στὰς δὲ κατὰ προβλῆτος ὑπερφίαλον πόνον ἀνδρῶν], [- u u- --u u-uu- uu --]
[φυλόπιδος βυθίης θηήσατο καὶ τέλος ἄγρης], [-uu- uu- --uu - uu --]
[εὐπάγλου· τοὺς δ᾽ὑγρὸς Ἄρης ἄσβεστος ὀρίνει.], [--- - -u u- --u u--]
[ἔνθ᾽ ὁ μὲν ἐν παλάμῃσι τανυγλώχινα τρίαιναν], [- u u - uu-u u---u u--]
[πάλλει, ὁ δ᾽ὀξείης ἀκίδος βέλος, οἱ δὲ φέρουσιν], [-u u --- uu- uu - u u--]
[εὐκαμπῆ δρεπάνην, ὁ δέ τις βουπλῆγα τιταίνει], [--- uu- u u - --u u--]
[ἀμφιτόμον· πᾶσιν δὲ πόνος, πᾶσιν δὲ σιδήρου], [-uu- -- u u- -- u u--]
[χεῖρας ἐφοπλίζει βριαρὴ γένυς, ἄγχι δὲ θῆρα], [-u u--- uu- uu -u u --]
[βάλλουσ᾽, οὐτάζουσι, καταΐγδην ἐλόωντες.], [-- ---u u--- uu--]
[αὐτὰρ ὅ γ᾽ἠνορέης μὲν ὑπερφιάλοιο λέλησται,], [-u u -uu- u u-uu-u u--]
[οὐδ᾽ ἔτ᾽ ἔχει γενύεσσι καὶ ἱέμενός περ ἐρύκειν], [- u u- uu-u u -uu- u u--]
[νῆας ἐπεσσυμένας, πτερύγων δ᾽ὑπεραχθέϊ ῥιπῇ], [-u u-uu- uu- uu-uu --]
[ἄκρῃ τ᾽ἀλκαίῃ βύθιον διὰ κῦμα λαχαίνων], [-- --- uu- uu -u u--]
[ἔμπαλιν ἐς πρύμνας ὠθεῖ νέας, ἔργα δ᾽ἐρετμῶν], [-uu - -- -- uu -u u--]
[ἀνδρῶν τ᾽ἠνορέην γνάμπτει πάλιν, ἠΰτ᾽ ἀήτης], [-- -uu- -- uu -u u--]
[ἀντίβιος πρώρῃσιν ἐναντία κῦμα κυλίνδων·], [-uu- --u u-uu -u u--]
[τῶν δ᾽ἐνοπὴ κέκληγεν ἐφιεμένων πονέεσθαι,], [- uu- --u u-uu- uu--]
[κῦμα δ᾽ἅπαν λύθροιο φορύσσεται ἐκχυμένοιο], [-u u- --u u-uu -uu--]
[ὠτειλαῖς ὀλοῇσι· τὸ δὲ ζέει ἄπλετον ὕδωρ], [--- uu-u u - uu -uu --]
[αἵματι κητείῳ, γλαυκὴ δ᾽ἐρυθαίνεται ἃλμη.], [-uu --- -- uu-uu --]
[ὡς δ᾽ὅτε χειμερίοιο κατερχομένου ποταμοῖο], [- uu -uu-u u-uu- uu--]
[κόλπον ἐς οἰδματόεντα λόφων ἀπὸ μιλτοκαρήνων], [-u u -uu-u u- uu -uu--]
[ἰλὺς αἱματόεσσα κυλίνδεται ὕδατος ὁρμῇ,], [-- -uu-u u-uu -uu --]
[κιρναμένη δίνῃσιν· ἑκὰς δ᾽ἐρυθαίνεται ὕδωρ], [-uu- --u u- uu-uu --]
[ξανθῆς ἐκ κονίης, λύθρος δ᾽ἔχει ὥστε θάλασσαν,], [-- - uu- -- uu -u u--]
[ὣς τότε κητείοιο πόρος λύθροιο πέφυρται], [- uu ---u u- --u u--]
[φοίνιος ἐν προχοῇσι δαϊζομένου βελέεσσιν.], [-uu - uu-u u-uu- uu--]
[ἐν δέ οἱ ὠτειλῇσιν ἀφυσσάμενοι ῥόον ἄντλου], [- u u ---u u-uu- uu --]
[πευκεδανὸν στάζουσ᾽· ἡ δ᾽ἕλκεσι μισγομένη ἃλς], [-uu- -- - -uu -uu- -]
[ἠΰτε πυρκαϊὴ ὀλοώτατον ἧψεν ὄλεθρον.], [-uu -uu- uu-uu -u u--]
[ὡς δὲ Διὸς μάστιγι βαλεῖ τρόπιν αἰθέριον πῦρ], [- u u- --u u- uu -uu- -]
[πόντου ἀμειβομένην, νέμεται δέ μιν αἰθαλόεσσα], [-u u-uu- uu- u u -uu--]
[ῥιπή, τὴν δ᾽ἔτι μᾶλλον ἐποτρύνουσα κορύσσει], [-- - uu -u u---u u--]
[μισγομένη δίοισιν ὁμοῦ πυρσοῖσι θάλασσα,], [-uu- --u u- --u u--]
[ὣς κείνου χαλεπάς τε βολὰς ὀδύνας τε κορύσσει], [- -- uu- u u- uu- u u--]
[ἄντλου πυθομένοιο δυσαέος ἄγριον ὕδωρ.], [-- -uu-u u-uu -uu --]
[ἀλλ᾽ ὅτε μιν δμηθέντα πολυτμήτοις ὀδύνῃσιν], [- uu - --u u--- uu--]
[ἤδη λευγαλέοιο παρὰ προθύροις θανάτοιο], [-- -uu-u u- uu- uu--]
[μοῖρα φέρῃ, τότε δή μιν ἀναψάμενοι ποτὶ χέρσον], [-u u- uu - u u-uu- uu --]
[γηθόσυνοι σύρουσιν· ὁ δ᾽ἕλκεται οὐκ ἐθέλων περ,], [-uu- --u u -uu - uu- -]
[πολλῇσι γλωχῖσι πεπαρμένος ἠΰτε γόμφοις,], [--- --u u-uu -uu --]
[νευστάζων ὀλοοῖο μόρου τέλος οἰνοβαρείων·], [--- uu-u u- uu -uu--]
[οἱ δὲ μέγαν νίκης παιήονα κυδαίνοντες,], [- u u- -- --uu ----]
[εἰρεσίῃ σπέρχοντες ἐπικλάζουσι θαλάσσῃ], [-uu- --u u---u u--]
[ὀξὺν ἐπειγομέναις ἐλάταις νόμον ἀείδοντες.], [-u u-uu- uu- uu ----]
[ὡς δ᾽ὁπότ᾽ εἰναλίοιο διακρινθέντος Ἄρηος], [- uu -uu-u u---u u--]
[νῆας ἀναψάμενοι νηῶν ἐπιβήτορας ἄνδρας], [-u u-uu- -- uu-uu --]
[δυσμενέας ποτὶ χέρσον ἐπειγόμενοι κατάγωσι], [-uu- uu -u u-uu- uu--]
[γηθόσυνοι, νίκης δὲ διαπρύσιον βοόωσι], [-uu- -- u u-uu- uu--]
[ναυμάχον εἰρεσίης παιήονα· τοὶ δ᾽ἀέκοντες], [-uu -uu- --uu - uu--]
[ἀχνύμενοι δηίοισιν ἀναγκαίῃ ξυνέπονται,], [-uu- --u u--- uu--]
[ὣς οἵ γ᾽αἰνοπέλωρον ἀναψάμενοι δάκος ἅλμης], [- - -uu-u u-uu- uu --]
[γηθόσυνοι κατάγουσιν ἐπ᾽ ᾐόνας· ἀλλ᾽ ὅτε χέρσῳ], [-uu- uu-u u -uu - uu --]
[ἐμπελάσῃ, τότε δή μιν ἐτήτυμος ὦρσεν ὄλεθρος], [-uu- uu - u u-uu -u u--]
[λοίσθιος ἀσπαίρει τε διαξαίνει τε θάλασσαν], [-uu --- u u--- u u--]
[σμερδαλέαις πτερύγεσσιν, ἅτ᾽ εὐτύκτῳ περὶ βωμῷ], [-uu- uu-u u --- uu --]
[ὄρνις ἑλισσομένη θανάτου στροφάλιγγι κελαινῇ,], [-u u-uu- uu- uu-u u--]
[δύσμορος· ἦ μάλα πολλὰ λιλαίεται οἴδμαθ᾽ ἱκέσθαι,], [-uu - uu -u u-uu -u u--]
[ἀλλά οἱ ἠνορέης λέλυται σθένος, οὐδέ τι γυῖα], [-u u -uu- uu- uu -u u --]
[πείθεται, ἐς χέρσον δὲ καθέλκεται αἰνὸν ἀΐσθων,], [-uu - -- u u-uu -u u--]
[φορτὶς ὅπως εὐρεῖα πολύζυγος, ἥν τε θαλάσσης], [-u u- --u u-uu - u u--]
[ἀνέρες ἐξερύουσιν ἐπὶ τραφερὴν ἀνάγοντες], [-uu -uu-u u- uu- uu--]
[χείματος ἱσταμένοιο μεταπνεῦσαι καμάτοιο], [-uu -uu-u u--- uu--]
[ποντοπόρου· βριθὺς δὲ πόνος ναύτῃσι μέμηλεν·], [-uu- -- u u- --u u--]
[ὣς οἵ γ᾽ὀβριμόγυιον ἐπὶ χθόνα κῆτος ἄγουσι·], [- - -uu-u u- uu -u u--]
[πλῆσεν δ᾽ᾐόνα πᾶσαν ὑπ᾽ ἀπλάτοις μελέεσσι], [-- -uu -u u --- uu--]
[κεκλιμένοις, τέταται δὲ νέκυς ῥίγιστος ἰδέσθαι.], [-uu- uu- u u- --u u--]
[τοῦ μέν τις φθιμένοιο καὶ ἐν χθονὶ πεπταμένοιο], [- - - uu-u u - uu -uu--]
[εἰσέτι δειμαίνει πελάσαι δυσδερκέϊ νεκρῷ], [-uu --- uu- --uu --]
[ταρβεῖ τ᾽οὐκέτ᾽ ἐόντα καὶ οἰχομένοιό περ ἔμπης], [-- -u u-u u -uu-u u --]
[πεφρικὼς αὐτοῖσιν ἐνὶ γναθμοῖσιν ὀδόντας.], [--- --u u- --u u--]
[ὀψὲ δὲ θαρσήσαντες ἀολλέες ἀμφαγέρονται,], [-u u ---u u-uu -uu--]
[θάμβεϊ παπταίνοντες ἐρείπιον ὠμηστῆρος.], [-uu ---u u-uu ----]
[ἔνθ᾽ οἱ μὲν γενύων ὀλοὰς στίχας ἠγάσσαντο,], [- - - uu- uu- uu ----]
[δεινοὺς χαυλιόδοντας, ἀναιδέας, ἠΰτ᾽ ἄκοντας], [-- -uu-u u-uu -u u--]
[τριστοιχεὶ πεφυῶτας ἐπασσυτέρῃσιν ἀκωκαῖς·], [--- uu-u u-uu-u u--]
[ἄλλοι δ᾽ὠτειλὰς πολυδηρίτοιο πελώρου], [-- --- uu---u u--]
[χαλκοτόρους ἀφόωσιν· ὁ δ᾽ὀξύπρωρον ἄκανθαν], [-uu- uu-u u ---u u--]
[θηεῖται σμερδνοῖσιν ἀνισταμένην σκολόπεσσιν·], [--- --u u-uu- uu--]
[ἄλλοι δ᾽ἀλκαίην, ἕτεροι πολυχανδέα νηδὺν], [-- --- uu- uu-uu --]
[καὶ κεφαλὴν ἀπέλεθρον ὁρώμενοι ἠγάσσαντο.], [- uu- uu-u u-uu ----]
[καί τις ἀνὴρ ὁρόων βλοσυρὸν δάκος Ἀμφιτρίτης], [- u u- uu- uu- uu -u--]
[ἤθεσιν ἐν τραφεροῖσι πολὺ πλέον ἠὲ νέεσσι], [-uu - uu-u u- uu -u u--]
[δηθύνων ἑτάροισι μετέννεπεν ἐγγὺς ἐοῦσι·], [--- uu-u u-uu -u u--]
[Γαῖα, φίλη θρέπτειρα, σὺ μὲν τέκες ἠδ᾽ ἐκόμισσας], [-u u- --u u - uu - uu--]
[φορβῇ χερσαίῃ· κόλποις δ᾽ἐνὶ σεῖο θάνοιμι,], [-- --- -- uu -u u--]
[ἦμαρ ὅτ᾽ ἀντήσειε τὸ μόρσιμον· ἔργα δὲ πόντου], [-u u ---u u -uu -u u --]
[εὐμενέοι, χέρσῳ δὲ Ποσειδάωνα σέβοιμι·], [-uu- -- u u---u u--]
[μηδέ μ᾽ἐν ἀργαλέοις ὀλίγον δόρυ κύμασι πέμποί,], [-u u -uu- uu- uu -uu --]
[μηδ᾽ ἀνέμους νεφέλας τε κατ᾽ ἠέρα παπταίνοιμι·], [- uu- uu- u u -uu ----]
[οὐ γὰρ ἁλὸς ῥοθίων τόσσος φόβος οὐδ᾽ ἀλεγεινῆς], [- u u- uu- -- uu - uu--]
[ἀνδράσι ναυτιλίης καὶ ὀϊζύος ἣν μογέουσιν,], [-uu -uu- u u-uu - uu--]
[αἰεὶ δυσκελάδοισι συνιππεύοντες ἀέλλαις,], [-- -uu-u u---u u--]
[οὐδ᾽ ἅλις ὀλλυμένοις διερὸς μόρος, ἀλλ᾽ ἔτι τοίους], [- uu -uu- uu- uu - uu --]
[δαιτυμόνας μίμνουσιν, ἀτυμβεύτου δὲ τάφοιο], [-uu- --u u--- u u--]
[θηρείου λαιμοῖο μυχοὺς πλήσαντο τυχόντες·], [--- --u u- --u u--]
[δειμαίνω τοίων ἀχέων τροφόν· ἀλλά, θάλασσα,], [--- -- uu- uu -u u--]
[χαῖρέ μοι ἐκ γαίης, ἕκαθεν δ᾽ἐμοὶ ἤπιος εἴης.], [-u u - -- uu- uu -uu --]
[κήτεα μὲν τοίοισιν ἐδῃώσαντο πόνοισιν], [-uu - --u u---u u--]
[ὅσσα δέμας προβέβηκεν ὑπερφυές, ἄχθεα πόντου.], [-u u- uu-u u-uu -uu --]
[ὅσσα δὲ βαιοτέρων μελέων λάχε, τοῖσι καὶ ἄγρη], [-u u -uu- uu- uu -u u --]
[βαιοτέρη, θήρεσσι δ᾽ἐοικότα τεύχε᾽ ἔασι,], [-uu- --u u-uu -u u--]
[μείονες ὁρμιαί, μείων γένυς ἀγκίστροιο,], [-uu --- -- uu ----]
[φορβὴ παυροτέρη, γενύων δόλος, ἀντὶ δὲ ῥινῶν], [-- -uu- uu- uu -u u --]
[αἰγοδόρων ἁψῖδες ἀναπτόμεναι κολοκύντης], [-uu- --u u-uu- uu--]
[ἀζαλέης θήρειον ἄνω δέμας αὖ ἐρύουσι.], [-uu- --u u- uu - uu--]
[Λάμνης δὲ σκύμνοισιν ὅτ᾽ ἀντήσωσ᾽ ἁλιῆες,], [-- - --u u --- uu--]
[πολλάκι καὶ τροπὸν αὐτόν, ἐπαρτέα δεσμὸν ἐρετμοῦ,], [-uu - uu -u u-uu -u u--]
[λυσάμενοι προὔτειναν ἐν οἴδμασιν· ἡ δ᾽ἐσιδοῦσα], [-uu- --u u -uu - uu--]
[ἔσσυτο καὶ γενύων προΐει μένος, αἶψα δὲ σειρῇ], [-uu - uu- uu- uu -u u --]
[ἐνσχόμενοι μίμνουσιν ἅτ᾽ ἐν δεσμοῖσιν ὀδόντες], [-uu- --u u - --u u--]
[ἀγκύλοι· ἔνθεν ἔπειτα πόνος ῥήϊστος ὀλέσσαι], [-uu -u u-u u- --u u--]
[λάμνην τριγλώχινος ὑπὸ ῥιπῇσι σιδήρου.], [-- ---u u- --u u--]
[ἔξοχα δ᾽ἐχθοδοποῖς ἐνὶ κήτεσι μαργαίνουσι], [-uu -uu- uu -uu ----]
[λαιμῷ λαβροσύνῃ τε κυνῶν ὑπέροπλα γένεθλα·], [-- -uu- u u- uu-u u--]
[ἔξοχα δ᾽ὑβρισταὶ καὶ ἀγήνορες, οὐδέ κεν ἄν τι], [-uu --- u u-uu -u u - -]
[ἀντόμενοι τρέσσειαν, ἀναιδείην ἀχάλινον], [-uu- --u u--- uu--]
[αἰεὶ κυμαίνουσαν ἐπὶ φρεσὶ λύσσαν ἔχοντες·], [-- ---u u- uu -u u--]
[πολλάκι δ᾽ἰχθυβόλοισι καὶ ἐς λίνον ἀΐξαντες], [-uu -uu-u u - uu ----]
[κύρτοις τ᾽ἐμπελάσαντες ἐδηλήσανθ᾽ ἁλιεῦσιν], [-- -uu-u u--- uu--]
[ἄγρην ἰχθυόεσσαν, ἑὴν φρένα πιαίνοντες.], [-- -uu-u u- uu ----]
[τοὺς δέ τις ἀσπαλιεὺς δεδοκημένος ἰχθύσιν αὐτοῖς,], [- u u -uu- uu-uu -uu --]
[πείρας ἀγκίστρῳ, μενοεικέα ληΐδα θήρης,], [-- --- uu-uu -uu --]
[ῥηϊδίως ἐρύσει περὶ γαστέρα μαιμώοντας.], [-uu- uu- uu -uu ----]
[Φώκῃ δ᾽οὐκ ἄγκιστρα τετεύχαται οὔτε τις αἰχμὴ], [-- - --u u-uu -u u --]
[τρίγλυφος ἥ κεν ἕλοι κείνης δέμας· ἔξοχα γάρ μιν], [-uu - u u- -- uu -uu - -]
[ῥινὸς ὑπὲρ μελέων στερεὴ λάχεν, ὄβριμον ἕρκος·], [-u u- uu- uu- uu -uu --]
[ἀλλ᾽ ὅτ᾽ ἐϋπλεκέεσσι λίνοις περικυκλώσωνται], [- u u-uu-u u- uu----]
[φώκην ἀσπαλιῆες ἐν ἰχθύσιν οὐκ ἐθέλοντες,], [-- -uu-u u -uu - uu--]
[δὴ τότε τοῖς κραιπνοί τε πόνοι σπουδή τε καθέλκειν], [- uu - -- u u- -- u u--]
[δίκτυον ἐς ῥηγμῖνας, ἐπεὶ φώκην μεμαυῖαν], [-uu - --u u- -- uu--]
[οὐκ ἂν ἐρητύσειε καὶ εἰ μάλα πολλὰ παρείη], [- u u---u u - uu -u u--]
[δίκτυα, ῥηϊδίως δὲ βίῃ τ᾽ὀνύχων θ᾽ὑπ᾽ ἀκωκαῖς], [-uu -uu- u u- uu- u u--]
[ῥήξει τ᾽ἀΐξει τε καὶ ἔσσεται ἰχθύσιν ἄλκαρ], [-- --- u u -uu -uu --]
[εἰλομένοις, μέγα δ᾽ἄλγος ἐνὶ φρεσὶν ἀσπαλιήων.], [-uu- uu -u u- uu -uu--]
[ἀλλ᾽ ἤν μιν καθέλωσιν ὑποφθαδὸν ἐγγύθι γαίης,], [- - - uu-u u-uu -uu --]
[ἔνθα δὲ καὶ τριόδοντι καὶ ἰφθίμοις ῥοπάλοισι], [-u u - uu-u u --- uu--]
[δούρασί τε στιβαροῖσι καταΐγδην ἐλόωντες], [-uu - uu-u u--- uu--]
[ἐς κροτάφους πέφνουσιν· ἐπεὶ φώκῃσιν ὄλεθρος], [- uu- --u u- --u u--]
[ὀξύτατος κεφαλῆφιν ἱκάνεται οὐταμένῃσι.], [-uu- uu-u u-uu -uu--]
[ναὶ μὴν καὶ χέλυες μάλα πολλάκις ἀντιόωσαι], [- - - uu- uu -uu -uu--]
[θήρην λωβήσαντο καὶ ἀνδράσι πῆμα γένοντο.], [-- ---u u -uu -u u--]
[τάων δ᾽ἔπλετο μόχθος ἑλεῖν ῥήϊστος ἁπάντων], [-- -uu -u u- --u u--]
[ἀνέρι θαρσαλέῳ καὶ ἀταρβέα θυμὸν ἔχοντι·], [-uu -uu- u u-uu -u u--]
[εἰ γάρ τις καταδὺς κραναὴν χέλυν ἐν ῥοθίοισιν], [- - - uu- uu- uu - uu--]
[ὕπτιον ἀνστρέψειεν ἐπ᾽ ὄστρακον, οὐκέτι κείνη], [-uu ---u u -uu -uu --]
[πολλὰ καὶ ἱεμένη δύναται μόρον ἐξαλεείνειν·], [-u u -uu- uu- uu -uu--]
[ὕψι δ᾽ἀναπλώει κοῦφον πλόον ἀσπαίρουσα], [-u u--- -- uu ----]
[ποσσίν, ἁλὸς μεμαυῖα· γέλως δ᾽ἔχει ἀγρευτῆρας.], [-u u- uu-u u- uu ----]
[τὴν δ᾽ὁτὲ μὲν θείνουσι σιδηρείῃσι βολῇσιν,], [- uu - --u u---u u--]
[ἄλλοτε δ᾽ἐν βροχίδεσσιν ἀναψάμενοι μεθέπουσιν.], [-uu - uu-u u-uu- uu--]
[ὡς δ᾽ὅτε νηπίαχα φρονέων πάϊς οὐρεσίφοιτον], [- uu -uu- uu- uu -uu--]
[ἀνστρέψῃ τρηχεῖαν ἑλὼν χέλυν, ἡ δ᾽ἐπὶ νῶτα], [--- --u u- uu - uu --]
[κεκλιμένη μάλα πολλὰ λιλαίεται οὖδας ἱκέσθαι,], [-uu- uu -u u-uu -u u--]
[ῥικνὰ ποδῶν σείουσα καὶ ἀγκύλα γούνατα, μόχθῳ], [-u u- --u u -uu -uu --]
[πυκνὸν ἐπασπαίρουσα, γέλως δ᾽ἔχει ὅς κεν ἴδηται,], [-u u---u u- uu - u u--]
[ὣς κείνης ὁμόφυλον ἁλὸς δάκος ὕπτιον ἅλμῃ], [- -- uu-u u- uu -uu --]
[ἐμφέρεται λωβητὸν ὑπ᾽ ἀνδράσιν ἰχθυβόλοισι.], [-uu- --u u -uu -uu--]
[πολλάκι δ᾽ἐς τραφερὴν ἀνανίσσεται, ἐκ δὲ βολάων], [-uu - uu- uu-uu - u u--]
[ἠελίου φολίδας περιδαίεται, αὖα δὲ γυῖα], [-uu- uu- uu-uu -u u --]
[ἐς πόντον φορέει, τὴν δ᾽οὐκέτι καὶ μεμαυῖαν], [- -- uu- - -uu - uu--]
[κῦμα μέλαν δέχεται, φορέει δέμιν ἠδὲ κυλίνδει], [-u u- uu- uu- uu -u u--]
[ὕψι μάλ᾽ ἱεμένην νεάτης ἁλός· οἱ δ᾽ἐσιδόντες], [-u u -uu- uu- uu - uu--]
[ἰχθυβόλοι μάλα ῥεῖα καὶ ἀσπασίως ἐδάμασσαν.], [-uu- uu -u u -uu- uu--]
[δελφίνων δ᾽ἄγρη μὲν ἀπότροπος, οὐδὲ θεοῖσι], [--- -- u u-uu -u u--]
[κεῖνος ἔτ᾽ ἐμπελάσειε θυτὴρ φίλος οὐδέ κε βωμῶν], [-u u -uu-u u- uu -u u --]
[εὐαγέως ψαύσειεν, ὁμωροφίους δὲ μιαίνει,], [-uu- --u u-uu- u u--]
[ὅς κεν ἑκὼν δελφῖσιν ἐπιφράσσηται ὄλεθρον.], [- u u- --u u---u u--]
[ἶσα γὰρ ἀνδρομέοισιν ἀπεχθαίρουσι φόνοισι], [-u u -uu-u u---u u--]
[δαίμονες εἰναλίων ὀλοὸν μόρον ἡγητήρων·], [-uu -uu- uu- uu ----]
[ἶσα γὰρ ἀνθρώποισι νοήματα καὶ προπόλοισι], [-u u ---u u-uu - uu--]
[Ζηνὸς ἁλιγδούποιο· τὸ καὶ φιλότητι γενέθλης], [-u u---u u - uu-u u--]
[κέχρηνται, μέγα δ᾽εἰσὶ συνάρθμιοι ἀλλήλοισιν.], [--- uu -u u-uu ----]
[ἤδη γὰρ δελφῖνες ἐνηέες ἀνδράσιν οἵην], [-- - --u u-uu -uu --]
[ἄγρην εὐθήρητον ἐπ᾽ ἰχθύσιν ὡπλίσσαντο], [-- ---u u -uu ----]
[νήσῳ ἐν Εὐβοίῃ μετὰ κύμασιν Αἰγαίοισιν·], [-u u --- uu -uu ----]
[εὖτε γὰρ ἑσπερίης θήρης πόνον ἐγκονέωσιν], [-u u -uu- -- uu -uu--]
[ἰχθυβόλοι, νεπόδεσσι πυρὸς φορέοντες ὁμοκλήν,], [-uu- uu-u u- uu-u u--]
[ἴπνου χαλκείοιο θοὸν σέλας, οἱ δ᾽ἐφέπονται], [-- ---u u- uu - uu--]
[δελφῖνες, σύνθηρον ἐπισπεύδοντες ὄλεθρον.], [--- --u u---u u--]
[ἔνθ᾽ οἱ μὲν τρομέοντες ἀποτροπάδην ἀλέονται], [- - - uu-u u-uu- uu--]
[ἰχθύες, οἱ δ᾽ἔκτοσθεν ἐπαΐσσοντες ὁμαρτῆ], [-uu - --u u---u u--]
[δελφῖνες φοβέουσι καὶ ἱεμένους ἐπὶ βύσσαν], [--- uu-u u -uu- uu --]
[τρωπᾶσθαι ποτὶ χέρσον ἀνάρσιον ἐξελόωσι,], [--- uu -u u-uu -uu--]
[πυκνὸν ἐπιθρώσκοντες, ἅτ᾽ ἀνδράσι θηρητῆρσι], [-u u---u u -uu ----]
[θῆρα κύνες σεύοντες ἀμοιβαίῃς ὑλακῇσι.], [-u u- --u u--- uu--]
[τοὺς δ᾽ἀγχοῦ ποτὶ χέρσον ἀτυζομένους ἁλιῆες], [- -- uu -u u-uu- uu--]
[ῥηϊδίως βάλλουσιν ἐϋγλώχινι τριαίνῃ.], [-uu- --u u---u u--]
[τοῖσι δ᾽ἄφυκτα κέλευθα, διορχεῦνται δ᾽ἐνὶ πόντῳ,], [-u u-u u-u u--- uu --]
[καὶ πυρὶ καὶ δελφῖσιν ἐλαυνόμενοι βασιλεῦσιν.], [- uu - --u u-uu- uu--]
[ἀλλ᾽ ὁπόταν θήρης εὐαγρέος ἔργον ἄνηται,], [- uu- -- --uu -u u--]
[δὴ τότ᾽ ἀπαιτίζουσι παρασχεδὸν ἐμπελάσαντες], [- u u---u u-uu -uu--]
[μισθὸν ὁμοφροσύνης, θήρης ἀποδάσμιον αἶσαν·], [-u u-uu- -- uu-uu --]
[οἱ δ᾽οὐκ ἠνήναντο, πόρον δ᾽εὐαγρέα μοῖραν], [- - ---u u- --uu --]
[ἀσπασίως· ἤν γάρ τις ὑπερφιάλως ἀλίτηται,], [-uu- - - u u-uu- uu--]
[οὐκέτι οἱ δελφῖνες ἀρηγόνες εἰσὶν ἐπ᾽ ἄγρην.], [-uu - --u u-uu -u u --]
[καὶ μέν τις Λέσβοιο παλαίφατον ἔργον ἀοιδοῦ], [- - - --u u-uu -u u--]
[ἔκλυεν, ὡς δελφῖνος ὀχησάμενος περὶ νώτῳ], [-uu - --u u-uu- uu --]
[κῦμα μέλαν περάασκε καθήμενος, ἄτρομος ἦτορ,], [-u u- uu-u u-uu -uu --]
[ἀείδων, καὶ πότμον ὑπέκφυγε ληϊστήρων], [--- - -u u-uu ----]
[Ταιναρίῃ τ᾽ἐπέλασσεν ἐπὶ προβολῇσι Λακώνων.], [-uu- uu-u u- uu-u u--]
[καί πού τις Λίβυος κούρου πόθον οἶδεν ἀκούων,], [- - - uu- -- uu -u u--]
[τοῦ ποτε ποιμαίνοντος ἐράσσατο θερμὸν ἔρωτα], [- uu ---u u-uu -u u--]
[δελφίς, σὺν δ᾽ἤθυρε παρ᾽ ᾐόσι, καὶ κελαδεινῇ], [-- - --u u -uu - uu--]
[τερπόμενος σύριγγι λιλαίετο πώεσιν αὐτοῖς], [-uu- --u u-uu -uu --]
[μίσγεσθαι πόντον τε λιπεῖν ξυλόχους τ᾽ἀφικέσθαι.], [--- -- u u- uu- uu--]
[ἀλλ᾽ οὐδ᾽ ἠϊθέοιο πόθους ἐπὶ πᾶσα λέλησται], [- - -uu-u u- uu -u u--]
[Αἰολίς· οὔτι παλαιόν, ἐφ᾽ ἡμετέρῃ δὲ γενέθλῃ·], [-uu -u u-u u -uu- u u--]
[δελφὶς ὥς ποτε παιδὸς ἐράσσατο νησαίοιο·], [-- - uu -u u-uu ----]
[νήσῳ δ᾽ἐνναίεσκεν, ἀεὶ δ᾽ἔχε ναύλοχον ὅρμον,], [-- ---u u- uu -uu --]
[ἀστὸς ὅπως, ἕταρον δὲ λιπεῖν ἠναίνετο θυμῷ,], [-u u- uu- u u- --uu --]
[ἀλλ᾽ αὐτοῦ μίμναζε παρέστιος ἐξέτι τυτθοῦ,], [- -- --u u-uu -uu --]
[σκύμνος ἀεξηθείς, ὀλίγον βρέφος, ἤθεσι παιδὸς], [-u u--- uu- uu -uu --]
[σύντροφος· ἀλλ᾽ ὅθ᾽ ἵκοντο τέλος γυιαλκέος ἥβης,], [-uu - u u-u u- --uu --]
[καί ῥ᾽ὁ μὲν ἠϊθέοισι μετέπρεπεν, αὐτὰρ ὁ πόντῳ], [- u u -uu-u u-uu -u u --]
[ὠκύτατος δελφὶς ἑτέρων προφερέστατος ἦεν,], [-uu- -- uu- uu-uu --]
[δή ῥα τότ᾽ ἔκπαγλόν τε καὶ οὐ φατὸν οὐδ᾽ ἐπίελπτον], [- u u --- u u - uu - uu--]
[θάμβος ἔην ξείνοισι καὶ ἐνναέτῃσιν ἰδέσθαι·], [-u u- --u u -uu-u u--]
[πολλοὺς δ᾽ὤρορε φῆμις ἰδεῖν σέβας ὁρμηθέντας,], [-- -uu -u u- uu ----]
[ἠΐθεον δελφῖνι συνηβώοντας ἑταίρους·], [-uu- --u u---u u--]
[πολλαὶ δ᾽ἠϊόνων ἀγοραὶ πέλας ἦμαρ ἐπ᾽ ἦμαρ], [-- -uu- uu- uu -u u --]
[ἱεμένων ἵσταντο σέβας μέγα θηήσασθαι.], [-uu- --u u- uu ----]
[ἔνθ᾽ ὁ μὲν ἐμβεβαὼς ἄκατον κοίλοιο πάροιθεν], [- u u -uu- uu- --u u--]
[ὅρμου ἀναπλώεσκε, κάλει δέ μιν οὔνομ᾽ ἀΰσας], [-u u---u u- u u -u u--]
[κεῖνο, τό μιν φήμιξεν ἔτι πρώτης ἀπὸ φύτλης·], [-u u - --u u- -- uu --]
[δελφὶς δ᾽ἠΰτ᾽ ὀϊστός, ἐπεὶ κλύε παιδὸς ἰωήν,], [-- -u u-u u- uu -u u--]
[κραιπνὰ θέων ἀκάτοιο φίλης ἄγχιστος ἵκανε,], [-u u- uu-u u- --u u--]
[σαίνων τ᾽οὐραίῃ κεφαλήν τ᾽ἀνὰ γαῦρος ἀείρων,], [-- --- uu- uu -u u--]
[παιδὸς ἐπιψαῦσαι λελιημένος· αὐτὰρ ὁ χερσὶν], [-u u--- uu-uu -u u --]
[ἦκα καταρρέζεσκε, φιλοφροσύνῃσιν ἑταῖρον], [-u u---u u-uu-u u--]
[ἀμφαγαπαζόμενος, τοῦ δ᾽ἵετο θυμὸς ἱκέσθαι], [-uu-uu- - -uu -u u--]
[αὐτὴν εἰς ἄκατον παιδὸς πέλας· ἀλλ᾽ ὅτ᾽ ἐς ἅλμην], [-- - uu- -- uu - u u --]
[κοῦφα κυβιστήσειεν, ὃ δ᾽ἐγγύθι νήχετο κούρου,], [-u u---u u -uu -uu --]
[αὐτῇσι πλευρῇσιν ἀνὰ πλευρὰς παρενείρων,], [--- --u u- -- uu--]
[αὐτῇσι γενύεσσι πέλας γένυν, ἠδὲ καρήνῳ], [--- uu-u u- uu -u u--]
[ἐγχρίμπτων κεφαλήν· φαίης κέ μιν ἱμείροντα], [--- uu- -- u u ----]
[κῦσσαι καὶ στέρνοισι περιπτύξαι μενεαίνειν], [-- - --u u--- uu--]
[ἠΐθεον· τοίῃ γὰρ ὀπάονι νήχετο ῥιπῇ.], [-uu- -- u u-uu -uu --]
[ἀλλ᾽ ὅτε καὶ πελάσειε παρ᾽ ᾐόσιν, αὐτίκα κοῦρος], [- uu - uu-u u -uu -uu --]
[ἁψάμενος λοφιῆς διερῶν ἐπεβήσατο νώτων·], [-uu- uu- uu- uu-uu --]
[αὐτὰρ ὅ γ᾽ἀσπασίως παιδὸς δέμας ἔμφρονι θυμῷ], [-u u -uu- -- uu -uu --]
[δεξάμενος φοίτασκεν, ὅπῃ νόος ἠϊθέοιο], [-uu- --u u- uu -uu--]
[ἤλαεν, εἴτ᾽ ἄρα πόντον ἐπ᾽ εὐρέα τῆλε κελεύοι], [-uu - uu -u u -uu -u u--]
[στέλλεσθ᾽, εἴθ᾽ αὔτως λιμένος διὰ χῶρον ἀμείβειν,], [-- - -- uu- uu -u u--]
[ἢ χέρσῳ πελάειν, ὁ δ᾽ἐπείθετο πᾶσαν ἐφετμήν.], [- -- uu- u u-uu -u u--]
[οὔτε τις ἡνιόχῳ πῶλος τόσον ἐν γενύεσσι], [-u u -uu- -- uu - uu--]
[μαλθακὸς εὐγνάμπτοισιν ἐφέσπεται ὧδε χαλινοῖς,], [-uu ---u u-uu -u u--]
[οὔτε τις ἀγρευτῆρι κύων ἐθἀς ὀτρύνοντι], [-u u ---u u- uu ----]
[τόσσον ὑπεικαθέων ἐπιπείθεται, ᾗ κεν ἄγῃσιν,], [-u u-uu- uu-uu - u u--]
[οὔτ᾽ ἔτι κεκλομένοιο τόσον θεράποντες ἄνακτος], [- uu -uu-u u- uu-u u--]
[πειθόμενοι ῥέζουσιν ἑκούσιον ἔργον ἑκόντες,], [-uu- --u u-uu -u u--]
[ὅσσον ὑπ᾽ ἠϊθέῳ δελφὶς φίλος ὀτρύνοντι], [-u u -uu- -- uu ----]
[πείθετ᾽ ἄνευ ζεύγλης τε βιαζομένων τε χαλινῶν.], [-u u- -- u u-uu- u u--]
[οὐ μέν μιν μοῦνον φορέειν θέλεν, ἀλλὰ καὶ ἄλλῳ], [- - - -- uu- uu -u u --]
[πείθετο, τῷ μιν ἄνωγεν ἄναξ ἑός, ἀν δ᾽ἐκόμιζε], [-uu - u u-u u- uu - uu--]
[νώτοις, οὔτινα μόχθον ἀναινόμενος φιλότητι.], [-- -uu -u u-uu- uu--]
[τοίη μὲν ζωῷ φιλίη πέλεν· ἀλλ᾽ ὅτε παῖδα], [-- - -- uu- uu - uu --]
[πότμος ἕλε, πρῶτον μὲν ὀδυρομένῳ ἀτάλαντος], [-u u- -- u u-uu- uu--]
[δελφὶς ἠϊόνεσσιν ἐπέδραμεν, ἥλικα κοῦρον], [-- -uu-u u-uu -uu --]
[μαστεύων· φαίης κεν ἐτήτυμον ὄσσαν ἀκούειν], [--- -- u u-uu -u u--]
[μυρομένου· τοῖόν μιν ἀμήχανον ἄμπεχε πένθος·], [-uu- -- u u-uu -uu --]
[οὐδ᾽ ἔτι κικλήσκουσιν ἐπείθετο πολλάκις ἀστοῖς], [- uu ---u u-uu -uu --]
[νησαίοις, οὐ βρῶσιν ὀρεγνυμένην ἐθέλεσκε], [--- - -u u-uu- uu--]
[δέχνυσθαι, μάλα δ᾽αἶψα καὶ ἐξ ἁλὸς ἔπλετ᾽ ἄϊστος], [--- uu -u u - uu -u u--]
[κείνης, οὐδέ τις αὐτὸν ἐπεφράσατ᾽, οὐδ᾽ ἔτι χῶρον], [-- -u u -u u-uu - uu --]
[ἵκετο· τὸν μέν που παιδὸς πόθος οἰχομένοιο], [-uu - - - -- uu -uu--]
[ἔσβεσε, σὺν δὲ θανόντι θανεῖν ἔσπευσεν ἑταίρῳ.], [-uu - u u-u u- --u u--]
[ἀλλ᾽ ἔμπης καὶ τόσσον ἐνηείῃ προφέροντας], [- -- - -u u--- uu--]
[καὶ τόσον ἀνθρώποισιν ὁμόφρονα θυμὸν ἔχοντας], [- uu ---u u-uu -u u--]
[Θρήϊκες ὑβρισταὶ καὶ ὅσοι Βύζαντος ἔχουσιν], [-uu --- u u- --u u--]
[ἄστυ σιδηρείοισι νοήμασιν ἀγρώσσουσιν·], [-u u---u u-uu ----]
[ἦ μέγ᾽ ἀταρτηροὶ καὶ ἀτάσθαλοι· οὐδέ κε παίδων,], [- u u--- u u-uu -u u --]
[οὐ πατέραν φείσαιντο, κασιγνήτους τ᾽ὀλέκοιεν], [- uu- --u u--- uu--]
[ῥηϊδίως· τοῖος δὲ νόμος δυστερπέος ἄγρης.], [-uu- -- u u- --uu --]
[μητρὶ μὲν αἰνοτόκῳ δίδυμον γένος ἐγγὺς ὀπηδεῖ], [-u u -uu- uu- uu -u u--]
[δελφίνων, ἀταλοῖσιν ἀλίγκιον ἠϊθέοισι·], [--- uu-u u-uu -uu--]
[Θρήϊκες αὖ ἐπὶ τοῖσιν ἀπηνέες ἐντύνονται,], [-uu - uu -u u-uu ----]
[στειλάμενοι δόρυ κοῦφον ἀτάσθαλον ἐς πόνον ἄγρης.], [-uu- uu -u u-uu - uu --]
[οἱ μὲν δὴ λεύσσοντες ἐπειγόμενον σκάφος ἄντην], [- - - --u u-uu- uu --]
[ἀτρεμέες μίμνουσι καὶ ἐς φόβον οὐχ ὁρόωσιν,], [-uu- --u u - uu - uu--]
[οὔ τιν᾽ ὀϊόμενοι μερόπων δόλον, οὐδέ τιν᾽ ἄτην], [- u u-uu- uu- uu -u u --]
[ἵξεσθαι, σαίνουσι δ᾽ἐνηέας ἠΰθ᾽ ἑταίρους], [--- --u u-uu -u u--]
[γηθόσυνοι, χρίμπτοντες ἑὸν χαίροντες ὄλεθρον.], [-uu- --u u- --u u--]
[οἱ δὲ θοῶς ἐλάσαντες ἀκοντιστῆρι τριαίνῃ], [- u u- uu-u u---u u--]
[τήν τ᾽ἀκίδα κλείουσι, βέλος κρυερώτατον ἄγρης,], [- uu- --u u- uu-uu --]
[δελφίνων ἕνα κοῦρον ἀνωΐστῳ βάλον ἄτῃ·], [--- uu -u u--- uu --]
[αὐτὰρ ὅ γ᾽ἰδνωθείς, ὀδύνης ὕπο πικρὸν ἀχεύων,], [-u u --- uu- uu -u u--]
[αὐτίχ᾽ ὑποβρυχίης εἴσω καταδύεται ἅλμης,], [-u u-uu- -- uu-uu --]
[ὀχθίζων σφακέλῳ τε καὶ ἀργαλέῃσιν ἀνίαις·], [--- uu- u u -uu-u u--]
[οἱ δέ μιν οὐκ ἐρύουσι βιώμενοι· ἦ γὰρ ἄν ἄγρης], [- u u - uu-u u-uu - u u --]
[μαψιδίως ἄλιον καὶ ἐτώσιον ἔργον ἄροιντο·], [-uu- uu- u u-uu -u u--]
[ἀλλά οἱ ἱεμένῳ δολιχὴν ἐφιᾶσιν ἄγεσθαι], [-u u -uu- uu- uu-u u--]
[μήρινθον καὶ νῆα κατασπέρχουσιν ἐρετμοῖς,], [--- - -u u---u u--]
[ἑσπόμενοι δελφῖνος ἀτυζομένοιο κελεύθοις.], [-uu- --u u-uu-u u--]
[ἀλλ᾽ ὅτε λευγαλέῃσι κακηπελέων ὀδύνῃσι], [- uu -uu-u u-uu- uu--]
[κάμνῃ καὶ γλωχῖσι περισκαίρῃσι σιδήρου,], [-- - --u u---u u--]
[δή ῥα τότ᾽ ἀδρανέων ἀναδύεται, ἄλκιμα γυῖα], [- u u -uu- uu-uu -uu --]
[κεκμηκώς, κούφοισιν ἀειρόμενος ῥοθίοισιν,], [--- --u u-uu- uu--]
[ὕστατα φυσιόων· μήτηρ δέ μιν οὔποτε λείπει,], [-uu -uu- -- u u -uu --]
[ἀλλ᾽ αἰεὶ μογέοντι συνέσπεται, ἔκ τ᾽ἀνιόντι], [- -- uu-u u-uu - uu--]
[βυσσόθεν, ἀχνυμένῃ τε καὶ αἰνότατον στεναχούσῃ], [-uu -uu- u u -uu- uu--]
[εἰδομένη· φαίης κεν ὀδυρομένην ὁράασθαι], [-uu- -- u u-uu- uu--]
[μητέρα περθομένης πόλιος περὶ δυσμενέεσσι], [-uu -uu- uu- uu -uu--]
[παίδων θ᾽ἑλκομένων ὑπὸ ληΐδα δουρὸς ἀνάγκῃ·], [-- -uu- uu -uu -u u--]
[ὣς ἥ γ᾽αἴν᾽ ἀχέουσα δαϊζομένῳ περὶ παιδί,], [- - - uu-u u-uu- uu --]
[ὥστ᾽ αὐτὴ μογέουσα καὶ οὐτηθεῖσα σιδήρῳ,], [- -- uu-u u ---u u--]
[δινεύει· τὸν δ᾽ἄλλον ἑῆς ἀπὸ παῖδα κελεύθου], [--- - -u u- uu -u u--]
[στέλλει ἐπεμπίπτουσα καὶ ὀτρύνουσα διώκει·], [-u u---u u ---u u--]
[φεῦγε, τέκος· μέροπες γὰρ ἀνάρσιοι, οὐκέθ᾽ ἑταῖροι], [-u u- uu- u u-uu -u u--]
[ἡμῖν, ἀλλὰ σίδηρον ἐφοπλίζουσι καὶ ἄγρην·], [-- -u u-u u---u u --]
[ἤδη καὶ δελφῖσιν ἐπεντύνουσιν Ἄρηα,], [-- - --u u---u u--]
[σπονδάς τ᾽ἀθανάτων καὶ ὁμοφροσύνην ἀλιτόντες], [-- -uu- u u-uu- uu--]
[ἡμετέρην, τὴν πρόσθεν ἐπ᾽ ἀλλήλοις ἐθέμεσθα.], [-uu- - -u u --- uu--]
[τοῖα καὶ ἄφθογγός περ ὅμως τεκέεσσιν ἑοῖσι], [-u u --- u u- uu-u u--]
[μυθεῖται· καὶ τὸν μὲν ἀπέτρεπε τῆλε φέβεσθαι,], [--- - - u u-uu -u u--]
[τῷ δ᾽ἑτέρῳ κρυερῶς μεμογηότι συμμογέουσα], [- uu- uu- uu-uu -uu--]
[αὐτῆς ἄγχ᾽ ἀκάτοιο συνέσπεται, οὐδ᾽ ἀπολείπει·], [-- - uu-u u-uu - uu--]
[οὐδέ τις ἱέμενός περ ἀποτρέψειε τεκοῦσαν], [-u u -uu- u u---u u--]
[οὔτε βαλὼν οὔτ᾽ ἄλλο φέρων δέος· ἀλλ᾽ ἅμα παιδὶ], [-u u- - -u u- uu - uu --]
[ἑλκομένῳ δύστηνος ἀνέλκεται, ὄφρα πελάσσῃ], [-uu- --u u-uu -u u--]
[δυσμενέων ὑπὸ χεῖρας· ἀνάρσιοι, ἦ μέγ᾽ ἀλιτροὶ], [-uu- uu -u u-uu - u u--]
[οἵδ᾽, οὔτ᾽ οἰκτείρουσιν ἀτυζομένην ὁρόωντες], [- - ---u u-uu- uu--]
[οὔτε νόον γνάμπτουσι σιδήρεον, ἀλλὰ καὶ αὐτὴν], [-u u- --u u-uu -u u --]
[χαλκείαις ἀκίδεσσι καταΐγδην ἐλάσαντες], [--- uu-u u--- uu--]
[παῖδά τε καὶ γενέτειραν ὁμῇ συναπέφθισαν ἄτῃ·], [-u u - uu-u u- uu-uu --]
[ἔφθισαν οὐκ ἀέκουσαν, ἐπεὶ περὶ παιδὶ θανόντι], [-uu - uu-u u- uu -u u--]
[μήτηρ καὶ φρονέουσα καὶ ἱεμένη δεδάϊκται.], [-- - uu-u u -uu- uu--]
[ὡς δ᾽ὁπότ᾽ ὀρταλίχοισι χελιδόσι νηπιάχοισι], [- uu -uu-u u-uu -uu--]
[νέρθεν ὑπὲξ ὀρόφοιο τυχὼν ὄφις ἄγχι πελάσσῃ,], [-u u- uu-u u- uu -u u--]
[καὶ τοὺς μὲν κατέπεφνε καὶ ἔσπασεν ἔνδον ὀδόντων,], [- - - uu-u u -uu -u u--]
[μήτηρ δὲ πρῶτον μὲν ἀτυζομένη δεδόνηται], [-- - -- u u-uu- uu--]
[λοίγια τετριγυῖα φόνου γόον· ἀλλ᾽ ὅτε παῖδας], [-uu ---u u- uu - uu --]
[ἀθρήσῃ φθιμένους, ἣ δ᾽οὐκέτι φύξιν ὀλέθρου], [--- uu- - -uu -u u--]
[δίζεται, ἀλλ᾽ αὐτῇσιν ὑπαὶ γενύεσσι δράκοντος], [-uu - --u u- uu-u u--]
[εἱλεῖται, μέσφ᾽ ὄρνιν ἕλῃ παιδοκτόνος ἄτη·], [--- - -u u- --uu --]
[ὣς ἄρα καὶ δελφῖνι νέῳ συναπέφθιτο μήτηρ,], [- uu - --u u- uu-uu --]
[χεῖρας ἐς ἰχθυβόλων αὐτάγρετος ἀντήσασα.], [-u u -uu- --uu ----]
[ἔθνεα δ᾽ὀστρακόρινα, τά θ᾽ἑρπύζουσι θαλάσσῃ,], [-uu -uu-u u ---u u--]
[πάντα φάτις μήνης μὲν ἀεξομένης κατὰ κύκλον], [-u u- -- u u-uu- uu --]
[σαρκὶ περιπλήθειν καὶ πίονα ναιέμεν οἶκον·], [-u u--- - -uu -uu --]
[φθινούσης δ᾽ἐξαῦτις ἀφαυροτέροις μελέεσσι], [--- --u u-uu- uu--]
[ῥικνοῦσθαι· τοίη τις ἐνί σφισιν ἐστὶν ἀνάγκη.], [--- -- u u- uu -u u--]
[τῶν δὲ τὰ μὲν δύνοντες ὑπόβρυχα χερσὶ λέγονται], [- u u - --u u-uu -u u--]
[ἀνέρες ἐκ ψαμάθοιο, τὰ δ᾽ἐκ σπιλάδων ἐρύουσι], [-uu - uu-u u - uu- uu--]
[νωλεμὲς ἐμπεφυῶτα, τὰ δ᾽ᾐόσιν ἔπτυσαν αὐταῖς], [-uu -uu-u u -uu -uu --]
[κύματα καὶ βόθροισι λαχαινομένης ψαμάθοιο.], [-uu - --u u-uu- uu--]
[πορφύραι αὖ πέρι δή τι μετ᾽ ὀστρείοισιν ἔασι], [-uu - uu - u u ---u u--]
[λίχναι· τοίη δέ σφιν ἐτήτυμος ἵσταται ἄγρη.], [-- -- - u u-uu -uu --]
[κυρτίδες ἠβαιαὶ ταλάροις γεγάασιν ὁμοῖαι,], [-uu --- uu- uu-u u--]
[πυκνῇσι σχοίνοισι τετυγμέναι· ἐν δ᾽ἄρα τῇσι], [--- --u u-uu - uu --]
[στρόμβος συγκέλσαντες ὁμοῦ χήμῃσι τίθενται·], [-- ---u u- --u u--]
[αἱ δ᾽ὅταν ἐμπελάσωσι βορῆς μεθύουσαι ἔρωτι,], [- uu -uu-u u- uu-u u--]
[γλῶσσαν ὑπὲκ θαλάμης δολιχὴν βάλον· ἡ δὲ τέτυκται], [-u u- uu- uu- uu - u u--]
[λεπτή τ᾽ὀξείη τε, διὰ σχοίνων δ᾽ἐτάνυσσαν], [-- --- u u- -- uu--]
[φορβῆς ἱέμεναι, χαλεπῆς δ᾽ἤντησαν ἐδωδῆς·], [-- -uu- uu- --u u--]
[γλῶσσα γὰρ ἐν σχοίνοισιν ἐρειδομένη πυκινῇσιν], [-u u - --u u-uu- uu--]
[οἰδάνεται, στείνει δὲ λύγων βρόχος, οὐδ᾽ ἔτ᾽ ὀπίσσω], [-uu- -- u u- uu - u u--]
[ἀνδύνει μεμαυῖα, μένει δ᾽ὀδύνῃσι ταθεῖσα,], [--- uu-u u- uu-u u--]
[εἰσόκεν αὖ ἐρύσωσι περὶ γλώσσῃ μεμαυίας,], [-uu - uu-u u- -- uu--]
[πορφυρέοις κάλλιστον ὑφάσμασιν ἄνθος ἄγοντες.], [-uu- --u u-uu -u u--]
[Σπογγοτόμων δ᾽οὔ φημι κακώτερον ἄλλον ἄεθλον], [-uu- - -u u-uu -u u--]
[ἔμμεναι, οὐδ᾽ ἄνδρεσσιν ὀϊζυρώτερον ἔργον.], [-uu - --u u---uu --]
[οἱ δ᾽ἤτοι πρῶτον μέν, ὅτ᾽ ἐς πόνον ὁπλίζωνται,], [- -- -- u u - uu ----]
[βρώμῃ τ᾽ἠδὲ ποτοῖσιν ἀφαυροτέροισι μέλονται,], [-- -u u-u u-uu-u u--]
[ὕπνῳ τ᾽οὐχ ἁλιεῦσιν ἐοικότι μαλθάσσονται.], [-- - uu-u u-uu ----]
[ὡς δ᾽ὅτ᾽ ἀνὴρ εὔγηρυν ἐφοπλίζητ᾽ ἐς ἀγῶνα,], [- u u- --u u--- u u--]
[μολπῆς εὐφόρμιγγος ἔχων Φοιβήϊον εὖχος,], [-- ---u u- --uu --]
[πᾶσα δέ οἱ μέλεται κομιδή, πάντῃ δὲ φυλάσσει,], [-u u - uu- uu- -- u u--]
[πιαίνων ἐς ἄεθλα λιγυφθόγγου μέλος αὐδῆς,], [--- u u-u u--- uu --]
[ὣς οἵ γ᾽ἐνδυκέως κομιδὴν εὔφρουρον ἔχουσι,], [- - -uu- uu- --u u--]
[ὄφρα σφι πνοιή τε μένῃ ποτὶ βυσσὸν ἰοῦσιν], [-- - -- u u- uu -u u--]
[ἀσκηθής, προτέροιο δ᾽ἀναψύξωσι πόνοιο.], [--- uu-u u---u u--]
[ἀλλ᾽ ὅτ᾽ ἀεθλεύωσι μέγαν πόνον ἐξανύοντες,], [- u u---u u- uu -uu--]
[εὐχόμενοι μακάρεσσιν ἁλὸς μεδέουσι βαθείης], [-uu- uu-u u- uu-u u--]
[ἀρῶνται κήτειον ἀλεξῆσαί σφισι πῆμα,], [--- --u u--- uu --]
[μήτε τιν᾽ ἀντιάσαι λώβην ἁλός· ἢν δ᾽ἐσίδωνται], [-u u -uu- -- uu - uu--]
[κάλλιχθυν, τότε δή σφι νόον μέγα θάρσος ἱκάνει·], [--- uu - u u- uu -u u--]
[οὐ γάρ πω κείνῃσι νομαῖς ἔνι κῆτος ἄαπτον,], [- - - --u u- uu -u u--]
[οὐ δάκος, οὐδέ τι πῆμα θαλάσσιον ἄλλο φαάνθη,], [- uu -u u -u u-uu -u u--]
[ἀλλ᾽ αἰεὶ καθαροῖσιν ἀπημάντοις τε πόροισι], [- -- uu-u u--- u u--]
[τέρπονται· τῷ καί μιν ἐφήμισαν ἱερὸν ἰχθύν.], [--- - - u u-uu -uu --]
[τῷ δ᾽ἐπιγηθήσαντες ἐπισπεύδουσι πόνοισι.], [- uu---u u---u u--]
[πείσματι μηκεδανῷ μεσάτης ὑπὲρ ἰξύος ἀνὴρ], [-uu -uu- uu- uu -uu --]
[ἔζωσται, παλάμῃσι δ᾽ἐν ἀμφοτέρῃσιν ἀείρει], [--- uu-u u -uu-u u--]
[τῇ μὲν ἐριβριθῆ μολίβου χύσιν ἀμφιμεμαρπώς,], [- u u--- uu- uu -uu--]
[δεξιτερῇ δ᾽ἅρπην εὐήκεα χειρὶ τιταίνει·], [-uu- -- --uu -u u--]
[φρουρεῖ δ᾽ἐν γενύεσσιν ὑπὸ στόμα λευκὸν ἄλειφαρ·], [-- - uu-u u- uu -u u--]
[στὰς δ᾽ἄρ᾽ ὑπὲρ πρώρης ἐσκέψατο πόντιον οἶδμα], [- u u- -- --uu -uu --]
[ὁρμαίνων βριθύν τε πόνον καὶ ἀθέσφατον ὕδωρ.], [--- -- u u- u u-uu --]
[οἱ δέ μιν ὀτρύνουσιν ἐπισπέρχουσί τε μύθοις], [- u u ---u u---u u --]
[θαρσαλέοις ἐπὶ μόχθον, ἅτ᾽ ἐν νύσσῃ βεβαῶτα], [-uu- uu -u u - -- uu--]
[ἄνδρα ποδωκείης δεδαημένον· ἀλλ᾽ ὅτε θυμῷ], [-u u--- uu-uu - uu --]
[θαρσήσῃ, δίναις μὲν ἐνήλατο, τὸν δὲ καθέλκει], [--- -- u u-uu - u u--]
[ἱέμενον πολιοῦ μολίβου βεβριθότος ὁρμή.], [-uu- uu- uu- uu-- --]
[αὐτὰρ ὅ γ᾽ἐς βυσσὸν προμολὼν ἐξέπτυσ᾽ ἀλοιφήν·], [-u u - -- uu- --u u--]
[ἡ δὲ μέγα στίλβει τε καὶ ὕδατι μίσγεται αὐγή,], [- u u- -- u u -uu -uu --]
[ὄρφνης ἠΰτε πυρσὸς ἀνὰ κνέφας ὄμμα φαείνων·], [-- -uu -u u- uu -u u--]
[πέτραις δ᾽ἐμπελάσας σπόγγους ἴδεν· οἱ δὲ φύονται], [-- -uu- -- uu - u u--]
[ἐν νεάτοις πλαταμῶσιν, ἀρηρότες ἐν σπιλάδεσσι·], [- uu- uu-u u-uu - uu--]
[καί σφισι καὶ πνοιὴν φάτις ἔμμεναι, οἷα καὶ ἄλλοις,], [- uu - -- uu -uu -u u --]
[ὅσσα πολυρραθάγοισιν ἐνὶ σπιλάδεσσι φύονται.], [-u u-uu-u u- uu-u u--]
[αἶψα δ᾽ἐπαΐξας δρεπάνῃ τάμε χειρὶ παχείῃ], [-u u--- uu- uu -u u--]
[ὥστε τις ἀμητὴρ σπόγγων δέμας, οὐδέ τι μέλλει], [-u u --- -- uu -u u --]
[δηθύνων, σχοῖνον δὲ θοῶς κίνησεν, ἑταίροις], [--- -- u u- --u u--]
[σημαίνων κραιπνῶς μιν ἀνελκέμεν· αἷμα γὰρ ἐχθρὸν], [--- -- u u-uu -u u --]
[αὐτίκ᾽ ἀπὸ σπόγγων ῥαθαμίζεται, ἀμφὶ δ᾽ἄρ᾽ ἀνδρὶ], [-u u- -- uu-uu -u u --]
[εἱλεῖται, πνοιῇ δὲ δυσαέϊ πολλάκι φῶτα], [--- -- u u-uu -uu --]
[ἔσβεσε μυκτήρεσσιν ἐνισχόμενος βαρὺς ἰχώρ.], [-uu ---u u-uu- uu --]
[τοὔνεκα λαιψηρῶς ἀναδύεται ὥστε νόημα], [-uu --- uu-uu -u u--]
[ἑλκόμενος· τὸν μέν τις ἰδὼν προφυγόντα θαλάσσης], [-uu- - - u u- uu-u u--]
[ἄμφω γηθήσειε καὶ οἰκτείρων ἀκάχοιτο·], [-- ---u u --- uu--]
[ὧδε γὰρ ἠπεδανοῖσι παριεμένου μελέεσσι], [-u u -uu-u u-uu- uu--]
[δείματι καὶ καμάτῳ θυμαλγέϊ γυῖα λέλυνται.], [-uu - uu- --uu -u u--]
[πολλάκι δ᾽ἐχθίστης τε τυχὼν καὶ ἀπηνέος ἄγρης], [-uu --- u u- u u-uu --]
[ἅλμενος ἐς πόντοιο βαθὺν πόρον οὐκέτ᾽ ἀνέσχε,], [-uu - --u u- uu -u u--]
[δύσμορος, ἀντιάσας δυσδερκέϊ θηρὶ πελώρῳ·], [-uu -uu- --uu -u u--]
[καί ῥ᾽ὁ μὲν οἷς ἑτάροισιν ἐπισείων θαμὰ δεσμὸν], [- u u - uu-u u--- uu --]
[κέκλεται αὖ ἐρύειν, τὸ δέ οἱ δέμας ἡμιδάϊκτον], [-uu - uu- u u - uu -uu--]
[κητείη τε βίη καὶ ὁμόστολοι ἔσπασαν ἄνδρες,], [--- u u- u u-uu -uu --]
[οἰκτρὸν ἰδεῖν, ἔτι νηὸς ἐφιέμενον καὶ ἑταίρων·], [-u u- uu -u u-uu- u u--]
[οἱ δὲ θοῶς κεῖνόν τε πόρον καὶ λυγρὸν ἄεθλον], [- u u- -- u u- - -u u--]
[ἀχνύμενοι λείπουσι καὶ ἐς χέρσον κατάγονται], [-uu- --u u - -- uu--]
[λείψανα δυστήνοιο περικλαίοντες ἑταίρου.], [-uu ---u u---u u--]
[Τόσσ᾽ ἐδάην, σκηπτοῦχε διοτρεφές, ἔργα θαλάσσης.], [- uu- --u u-uu -u u--]
[σοὶ δ᾽αἰεὶ νῆες μὲν ἀπήμονες ἰθύνοιντο,], [- -- -- u u-uu ----]
[πεμπόμεναι λιαροῖσι καὶ ἰθυπόροισιν ἀήταις,], [-uu- uu-u u -uu-u u--]
[αἰεὶ δ᾽ἰχθυόεσσα περιπλήθοιτο θάλασσα,], [-- -uu-u u---u u--]
[γαίης δ᾽ἀστυφέλικτα Ποσειδάων ἐρύοιτο], [-- -uu-u u--- uu--]
[Ἀσφάλιος ῥιζοῦχα θεμείλια νέρθε φυλάσσων.], [-uu- --u u-uu -u u--]

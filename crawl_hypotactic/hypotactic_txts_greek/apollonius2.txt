[ἔνθα δʼ ἔσαν σταθμοί τε βοῶν αὖλίς τʼ Ἀμύκοιο,], [-u u- -- u u- -- uu--]
[Βεβρύκων βασιλῆος ἀγήνορος, ὅν ποτε νύμφη], [--- uu-u u-uu - uu --]
[τίκτε Ποσειδάωνι Γενεθλίῳ εὐνηθεῖσα], [-u u---u u-uu ----]
[Βιθυνὶς Μελίη, ὑπεροπληέστατον ἀνδρῶν·], [--- uu- uu---uu --]
[ὅς τʼ ἐπὶ καὶ ξείνοισιν ἀεικέα θεσμὸν ἔθηκεν,], [- uu - --u u-uu -u u--]
[μήτινʼ ἀποστείχειν, πρὶν πειρήσασθαι ἑοῖο], [-u u--- - ---u u--]
[πυγμαχίης· πολέας δὲ περικτιόνων ἐδάιξεν.], [-uu- uu- u u-uu- uu--]
[καὶ δὲ τότε προτὶ νῆα κιών, χρειώ μιν ἐρέσθαι], [- u u- uu -u u- -- u u--]
[ναυτιλίης, οἵ τʼ εἶεν, ὑπερβασίῃσιν ἄτισσεν,], [-uu- - -u u-uu-u u--]
[τοῖον δʼ ἐν πάντεσσι παρασχεδὸν ἔκφατο μῦθον·], [-- - --u u-uu -uu --]
[‘Κέκλυθʼ, ἁλίπλαγκτοι, τάπερ ἴδμεναι ὔμμιν ἔοικεν.], [-u u--- uu -uu -u u--]
[οὔτινα θέσμιόν ἐστιν ἀφορμηθέντα νέεσθαι], [-uu -uu -u u---u u--]
[ἀνδρῶν ὀθνείων, ὅς κεν Βέβρυξι πελάσσῃ,], [-- --- - - --u u--]
[πρὶν χείρεσσιν ἐμῇσιν ἑὰς ἀνὰ χεῖρας ἀεῖραι.], [- --u u-u u- uu -u u--]
[τῶ καί μοι τὸν ἄριστον ἀποκριδὸν οἶον ὁμίλου], [- - - u u-u u-uu -u u--]
[πυγμαχίῃ στήσασθε καταυτόθι δηρινθῆναι.], [-uu- --u u-uu ----]
[εἰ δʼ ἂν ἀπηλεγέοντες ἐμὰς πατέοιτε θέμιστας,], [- u u-uu-u u- uu-u u--]
[ἧ κέν τις στυγερῶς κρατερὴ ἐπιέψετʼ ἀνάγκη.’], [- - - uu- uu- uu-u u--]
[ἦ ῥα μέγα φρονέων· τοὺς δʼ ἄγριος εἰσαΐοντας], [- u u- uu- - -uu -uu--]
[εἷλε χόλος· περὶ δʼ αὖ Πολυδεύκεα τύψεν ὁμοκλη], [-u u- uu - uu-uu -u u--]
[αἶψα δʼ ἑῶν ἑτάρων πρόμος ἵστατο, φώνησέν τε·], [-u u- uu- uu -uu --- -]
[‘ἴσχεο νῦν, μηδʼ ἄμμι κακήν, ὅτις εὔχεαι εἶναι,], [-uu - - -u u- uu -uu --]
[φαῖνε βίην· θεσμοῖς γὰρ ὑπείξομεν, ὡς ἀγορεύεις.], [-u u- -- u u-uu - uu--]
[αὐτὸς ἑκὼν ἤδη τοι ὑπίσχομαι ἀντιάασθαι.’], [-u u- -- u u-uu -uu--]
[ὧς φάτʼ ἀπηλεγέως· ὁ δʼ ἐσέδρακεν ὄμμαθʼ ἑλίξας,], [- u u-uu- u u-uu -u u--]
[ὥστε λέων ὑπʼ ἄκοντι τετυμμένος, ὅν τʼ ἐν ὄρεσσιν], [-u u- u u-u u-uu - u u--]
[ἀνέρες ἀμφιπένονται· ὁ δʼ ἰλλόμενός περ ὁμίλῳ], [-uu -uu-u u -uu- u u--]
[τῶν μὲν ἔτʼ οὐκ ἀλέγει, ἐπὶ δʼ ὄσσεται οἰόθεν οἶον], [- u u - uu- uu -uu -uu --]
[ἄνδρα τόν, ὅς μιν ἔτυψε παροίτατος, οὐδʼ ἐδάμασσεν.], [-u u - u u-u u-uu - uu--]
[ἔνθʼ ἀπὸ Τυνδαρίδης μὲν ἐύστιπτον θέτο φᾶρος], [- uu -uu- u u--- uu --]
[λεπταλέον, τό ῥά οἵ τις ἑὸν ξεινήιον εἶναι], [-uu- u u - u u- --uu --]
[ὤπασε Λημνιάδων· ὁ δʼ ἐρεμνὴν δίπτυχα λώπην], [-uu -uu- u u-- -uu --]
[αὐτῇσιν περόνῃσι καλαύροπά τε τρηχεῖαν], [--- uu-u u-uu - ---]
[κάββαλε, τὴν φορέεσκεν, ὀριτρεφέος κοτίνοιο.], [-uu - uu-u u-uu- uu--]
[αὐτίκα δʼ ἐγγύθι χῶρον ἑαδότα παπτήναντες], [-uu -uu -u u-uu ----]
[ἷζον ἑοὺς δίχα πάντας ἐνὶ ψαμάθοισιν ἑταίρους,], [-u u- uu -u u- uu-u u--]
[οὐ δέμας, οὐδὲ φυὴν ἐναλίγκιοι εἰσοράασθαι.], [- uu -u u- uu-uu -uu--]
[ἀλλʼ ὁ μὲν ἢ ὀλοοῖο Τυφωέος, ἠὲ καὶ αὐτῆς], [- u u - uu-u u-uu -u u --]
[γαίης εἶναι ἔικτο πέλωρ τέκος, οἷα πάροιθεν], [-- -u u-u u- uu -u u--]
[χωομένη Διὶ τίκτεν· ὁ δʼ οὐρανίῳ ἀτάλαντος], [-uu- uu -u u -uu- uu--]
[ἀστέρι Τυνδαρίδης, οὗπερ κάλλισται ἔασιν], [-uu -uu- -- --u u--]
[ἑσπερίην διὰ νύκτα φαεινομένου ἀμαρυγαί.], [-uu- uu -u u-uu- uu--]
[τοῖος ἔην Διὸς υἱός, ἔτι χνοάοντας ἰούλους], [-u u- uu -u u- uu-u u--]
[ἀντέλλων, ἔτι φαιδρὸς ἐν ὄμμασιν. ἀλλά οἱ ἀλκὴ], [--- uu -u u -uu -u u --]
[καὶ μένος ἠύτε θηρὸς ἀέξετο· πῆλε δὲ χεῖρας], [- uu -uu -u u-uu -u u --]
[πειράζων, εἴθʼ ὡς πρὶν ἐυτρόχαλοι φορέονται,], [--- - - u u-uu- uu--]
[μηδʼ ἄμυδις καμάτῳ τε καὶ εἰρεσίῃ βαρύθοιεν], [- uu- uu- u u -uu- uu--]
[οὐ μὰν αὖτʼ Ἄμυκος πειρήσατο· σῖγα δʼ ἄπωθεν], [- - - uu- --uu -u u--]
[ἑστηὼς εἰς αὐτὸν ἔχʼ ὄμματα, καί οἱ ὀρέχθει], [--- - -u u -uu - u u--]
[θυμὸς ἐελδομένῳ στηθέων ἐξ αἷμα κεδάσσαι.], [-u u-uu- -- - -u u--]
[τοῖσι δὲ μεσσηγὺς θεράπων Ἀμύκοιο Λυκωρεὺς], [-u u --- uu- uu-u u--]
[θῆκε πάροιθε ποδῶν δοιοὺς ἑκάτερθεν ἱμάντας], [-u u-u u- -- uu-u u--]
[ὠμούς, ἀζαλέους, περὶ δʼ οἵ γʼ ἔσαν ἐσκληῶτες.], [-- -uu- uu - uu ----]
[αὐτὰρ ὁ τόν γʼ ἐπέεσσιν ὑπερφιάλοισι μετηύδα·], [-u u - uu-u u-uu-u u--]
[‘τῶνδέ τοι ὅν κʼ ἐθέλῃσθα, πάλου ἄτερ ἐγγυαλίξω], [-u u - uu-u u- uu -uu--]
[αὐτὸς ἑκών, ἵνα μή μοι ἀτέμβηαι μετόπισθεν.], [-u u- uu - u u--- uu--]
[ἀλλὰ βάλευ περὶ χειρί· δαεὶς δέ κεν ἄλλῳ ἐνίσποις,], [-u u- uu -u u- u u -u u--]
[ὅσσον ἐγὼ ῥινούς τε βοῶν περίειμι ταμέσθαι], [-u u- -- u u- uu-u u--]
[ἀζαλέας, ἀνδρῶν τε παρηίδας αἵματι φύρσαι.’], [-uu- -- u u-uu -uu --]
[ὧς ἔφατʼ· αὐτὰρ ὅ γʼ οὔτι παραβλήδην ἐρίδηνεν.], [- uu -u u -u u--- uu--]
[ἦκα δὲ μειδήσας, οἵ οἱ παρὰ ποσσὶν ἔκειντο,], [-u u --- - - uu -u u--]
[τοὺς ἕλεν ἀπροφάτως· τοῦ δʼ ἀντίος ἤλυθε Κάστωρ], [- uu -uu- - -uu -uu --]
[ἠδὲ Βιαντιάδης Ταλαὸς μέγας· ὦκα δʼ ἱμάντας], [-u u-uu- uu- uu -u u--]
[ἀμφέδεον, μάλα πολλὰ παρηγορέοντες ἐς ἀλκήν.], [-uu- uu -u u-uu-u u --]
[τῷ δʼ αὖτʼ Ἄρητός τε καὶ Ὄρνυτος, οὐδέ τι ᾔδειν], [- - --- u u -uu -u u --]
[νήπιοι ὕστατα κεῖνα κακῇ δήσαντες ἐν αἴσῃ.], [-uu -uu -u u- --u u --]
[οἱ δʼ ἐπεὶ οὖν ἱμᾶσι διασταδὸν ἠρτύναντο,], [- uu - --u u-uu ----]
[αὐτίκʼ ἀνασχόμενοι ῥεθέων προπάροιθε βαρείας], [-u u-uu- uu- uu-u u--]
[χεῖρας, ἐπʼ ἀλλήλοισι μένος φέρον ἀντιόωντες.], [-u u ---u u- uu -uu--]
[ἔνθα δὲ Βεβρύκων μὲν ἄναξ, ἅ τε κῦμα θαλάσσης], [-u u --- u u- u u -u u--]
[τρηχὺ θοὴν ἐπὶ νῆα κορύσσεται, ἡ δʼ ὑπὸ τυτθὸν], [-u u- uu -u u-uu - uu --]
[ἰδρείῃ πυκινοῖο κυβερνητῆρος ἀλύσκει,], [--- uu-u u---u u--]
[ἱεμένου φορέεσθαι ἔσω τοίχοιο κλύδωνος,], [-uu- uu-u u- --u u--]
[ὧς ὅγε Τυνδαρίδην φοβέων ἕπετʼ, οὐδέ μιν εἴα], [- uu -uu- uu- uu -u u --]
[δηθύνειν. ὁ δʼ ἄρʼ αἰὲν ἀνούτατος ἣν διὰ μῆτιν], [--- u u -u u-uu - uu --]
[ἀίσσοντʼ ἀλέεινεν· ἀπηνέα δʼ αἶψα νοήσας], [--- uu-u u-uu -u u--]
[πυγμαχίην, ᾗ κάρτος ἀάατος, ᾗ τε χερείων,], [-uu- - -u u-uu - u u--]
[στῆ ῥʼ ἄμοτον καὶ χερσὶν ἐναντία χεῖρας ἔμιξεν.], [- uu- - -u u-uu -u u--]
[ὡς δʼ ὅτε νήια δοῦρα θοοῖς ἀντίξοα γόμφοις], [- uu -uu -u u- --uu --]
[ἀνέρες ὑληουργοὶ ἐπιβλήδην ἐλάοντες], [-uu ---u u--- uu--]
[θείνωσι σφύρῃσιν, ἐπʼ ἄλλῳ δʼ ἄλλος ἄηται], [--- --u u -- -u u--]
[δοῦπος ἄδην· ὧς τοῖσι παρήιά τʼ ἀμφοτέρωθεν], [-u u- - -u u-uu -uu--]
[καὶ γένυες κτύπεον· βρυχὴ δʼ ὑπετέλλετʼ ὀδόντων], [- uu- uu- -- uu-u u--]
[ἄσπετος, οὐδʼ ἔλληξαν ἐπισταδὸν οὐτάζοντες,], [-uu - --u u-uu ----]
[ἔστε περ οὐλοὸν ἆσθμα καὶ ἀμφοτέρους ἐδάμασσεν.], [-u u -uu -u u -uu- uu--]
[στάντε δὲ βαιὸν ἄπωθεν ἀπωμόρξαντο μετώπων], [-u u -u u-u u---u u--]
[ἱδρῶ ἅλις, καματηρὸν ἀυτμένα φυσιόωντε.], [-u u- uu-u u-uu -uu--]
[ἂψ δʼ αὖτις συνόρουσαν ἐναντίοι, ἠύτε ταύρω], [- -- uu-u u-uu -uu --]
[φορβάδος ἀμφὶ βοὸς κεκοτηότε δηριάασθον.], [-uu -u u- uu-uu -uu--]
[ἔνθα δʼ ἔπειτʼ Ἄμυκος μὲν ἐπʼ ἀκροτάτοισιν ἀερθείς,], [-u u- uu- u u -uu-u u--]
[βουτύπος οἷα, πόδεσσι τανύσσατο, κὰδ δὲ βαρεῖαν], [-uu -u u-u u-uu - u u--]
[χεῖρʼ ἐπὶ οἷ πελέμιξεν· ὁ δʼ ἀίξαντος ὑπέστη,], [- uu - uu-u u ---u u--]
[κρᾶτα παρακλίνας, ὤμῳ δʼ ἀνεδέξατο πῆχυν], [-u u-uu -- ---uu --]
[τυτθόν· ὁ δʼ ἄγχʼ αὐτοῖο παρὲκ γόνυ γουνὸς ἀμείβων], [-u u - --u u- uu -u u--]
[κόψε μεταΐγδην ὑπὲρ οὔατος, ὀστέα δʼ εἴσω], [-u u--- uu -uu -uu --]
[ῥῆξεν· ὁ δʼ ἀμφʼ ὀδύνῃ γνὺξ ἤριπεν· οἱ δʼ ἰάχησαν], [-u u - uu- - -uu - uu--]
[ἥρωες Μινύαι· τοῦ δʼ ἀθρόος ἔκχυτο θυμός.], [--- uu- - -uu -uu --]
[οὐδʼ ἄρα Βέβρυκες ἄνδρες ἀφείδησαν βασιλῆος·], [- uu -uu -u u--- uu--]
[ἀλλʼ ἄμυδις κορύνας ἀζηχέας ἠδὲ σιγύννους], [- uu- uu- --uu -u u--]
[ἰθὺς ἀνασχόμενοι Πολυδεύκεος ἀντιάασκον.], [-u u-uu- uu-uu -uu--]
[τοῦ δὲ πάρος κολεῶν εὐήκεα φάσγανʼ ἑταῖροι], [- u u- uu- --uu -u u--]
[ἔσταν ἐρυσσάμενοι. πρῶτός γε μὲν ἀνέρα Κάστωρ], [-u u-uu- -- u u -uu --]
[ἤλασʼ ἐπεσσύμενον κεφαλῆς ὕπερ· ἡ δʼ ἑκάτερθεν], [-u u-uu- uu- uu - uu--]
[ἔνθα καὶ ἔνθʼ ὤμοισιν ἐπʼ ἀμφοτέροις ἐκεάσθη.], [-u u - --u u -uu- uu--]
[αὐτὸς δʼ Ἰτυμονῆα πελώριον ἠδὲ Μίμαντα,], [-- -uu-u u-uu -u u--]
[τὸν μὲν ὑπὸ στέρνοιο θοῷ ποδὶ λὰξ ἐπορούσας], [- u u- --u u- uu - uu--]
[πλῆξε, καὶ ἐν κονίῃσι βάλεν· τοῦ δʼ ἆσσον ἰόντος], [-u u - uu-u u- - -u u--]
[δεξιτερῇ σκαιῆς ὑπὲρ ὀφρύος ἤλασε χειρί,], [-uu- -- uu -uu -uu --]
[δρύψε δέ οἱ βλέφαρον, γυμνὴ δʼ ὑπελείπετʼ ὀπωπή.], [-u u - uu- -- uu-u u--]
[Ὠρεΐδης δʼ Ἀμύκοιο βίην ὑπέροπλος ὀπάων], [-uu- uu-u u- uu-u u--]
[οὖτα Βιαντιάδαο κατὰ λαπάρην Ταλαοῖο,], [-u u-uu-u u- uu- uu--]
[ἀλλά μιν οὐ κατέπεφνεν, ὅσον δʼ ἐπὶ δέρματι μοῦνον], [-u u - uu-u u- uu -uu --]
[νηδυίων ἄψαυστος ὑπὸ ζώνην θόρε χαλκός.], [--- --u u- -- uu --]
[αὔτως δʼ Ἄρητος μενεδήιον Εὐρύτου υἷα], [-- --- uu-uu -uu --]
[Ἴφιτον ἀζαλέῃ κορύνῃ στυφέλιξεν ἐλάσσας,], [-uu -uu- uu- uu-u u--]
[οὔπω κηρὶ κακῇ πεπρωμένον· ἦ τάχʼ ἔμελλεν], [-- -u u- --uu - u u--]
[αὐτὸς δῃώσεσθαι ὑπὸ ξίφεϊ Κλυτίοιο.], [-- ---u u- uu- uu--]
[καὶ τότʼ ἄρʼ Ἀγκαῖος Λυκοόργοιο θρασὺς υἱὸς], [- u u --- uu--- uu --]
[αἶψα μάλʼ ἀντεταγὼν πέλεκυν μέγαν ἠδὲ κελαινὸν], [-u u -uu- uu- uu -u u--]
[ἄρκτου προσχόμενος σκαιῇ δέρος ἔνθορε μέσσῳ], [-- -uu- -- uu -uu --]
[ἐμμεμαὼς Βέβρυξιν· ὁμοῦ δέ οἱ ἐσσεύοντο], [-uu- --u u- u u ----]
[Αἰακίδαι, σὺν δέ σφιν ἀρήιος ὤρνυτʼ Ἰήσων.], [-uu- - - u u-uu -u u--]
[ὡς δʼ ὅτʼ ἐνὶ σταθμοῖσιν ἀπείρονα μῆλʼ ἐφόβησαν], [- u u- --u u-uu - uu--]
[ἤματι χειμερίῳ πολιοὶ λύκοι ὁρμηθέντες], [-uu -uu- uu- uu ----]
[λάθρῃ ἐυρρίνων τε κυνῶν αὐτῶν τε νομήων,], [-u u--- u u- -- u u--]
[μαίονται δʼ ὅ τι πρῶτον ἐπαΐξαντες ἕλωσιν,], [--- u u -u u---u u--]
[πόλλʼ ἐπιπαμφαλόωντες ὁμοῦ· τὰ δὲ πάντοθεν αὔτως], [- uu-uu-u u- u u -uu --]
[στείνονται πίπτοντα περὶ σφίσιν· ὧς ἄρα τοίγε], [--- --u u- uu - uu --]
[λευγαλέως Βέβρυκας ὑπερφιάλους ἐφόβησαν.], [-uu- --u u-uu- uu--]
[ὡς δὲ μελισσάων σμῆνος μέγα μηλοβοτῆρες], [- u u--- -- uu -uu--]
[ἠὲ μελισσοκόμοι πέτρῃ ἔνι καπνιόωσιν,], [-u u-uu- -- uu -uu--]
[αἱ δʼ ἤτοι τείως μὲν ἀολλέες ᾧ ἐνὶ σίμβλῳ], [- -- -- u u-uu - uu --]
[βομβηδὸν κλονέονται, ἐπιπρὸ δὲ λιγνυόεντι], [--- uu-u u-u u -uu--]
[καπνῷ τυφόμεναι πέτρης ἑκὰς ἀίσσουσιν·], [-- -uu- -- uu ----]
[ὧς οἵ γʼ οὐκέτι δὴν μένον ἔμπεδον, ἀλλʼ ἐκέδασθεν], [- - -uu - uu -uu - uu--]
[εἴσω Βεβρυκίης, Ἀμύκου μόρον ἀγγελέοντες·], [-- -uu- uu- uu -uu--]
[νήπιοι, οὐδʼ ἐνόησαν ὃ δή σφισιν ἐγγύθεν ἄλλο], [-uu - uu-u u - uu -uu --]
[πῆμʼ ἀίδηλον ἔην. πέρθοντο γὰρ ἠμὲν ἀλωαὶ], [- uu-u u- --u u -u u--]
[ἠδʼ οἶαι τῆμος δῄῳ ὑπὸ δουρὶ Λύκοιο], [- -- -- -- uu -u u--]
[καὶ Μαριανδυνῶν ἀνδρῶν, ἀπεόντος ἄνακτος.], [- uu--- -- uu-u u--]
[αἰεὶ γὰρ μάρναντο σιδηροφόρου περὶ γαίης.], [-- - --u u-uu- uu --]
[οἱ δʼ ἤδη σταθμούς τε καὶ αὔλια δηιάασκον·], [- -- -- u u -uu -uu--]
[ἤδη δʼ ἄσπετα μῆλα περιτροπάδην ἐτάμοντο], [-- -uu -u u-uu- uu--]
[ἥρωες, καὶ δή τις ἔπος μετὰ τοῖσιν ἔειπεν·], [--- - - u u- uu -u u--]
[‘Φράζεσθʼ ὅττι κεν ᾗσιν ἀναλκείῃσιν ἔρεξαν,], [-- -u u -u u---u u--]
[εἴ πως Ἡρακλῆα θεὸς καὶ δεῦρʼ ἐκόμισσε??.], [- - ---u u- - - uu--]
[ἤτοι μὲν γὰρ ἐγὼ κείνου παρεόντος ἔολπα], [-- - u u- -- uu-u u--]
[οὐδʼ ἂν πυγμαχίῃ κρινθήμεναι· ἀλλʼ ὅτε θεσμοὺς], [- - -uu- --uu - uu --]
[ἤλυθεν ἐξερέων, αὐτοῖς ἄφαρ οἷς ἀγόρευεν], [-uu -uu- -- uu - uu--]
[θεσμοῖσιν ῥοπάλῳ μιν ἀγηνορίης λελαθέσθαι.], [--- uu- u u-uu- uu--]
[ναὶ μὲν ἀκήδεστον γαίῃ ἔνι τόνγε λιπόντες], [- u u--- -- uu -u u--]
[πόντον ἐπέπλωμεν· μάλα δʼ ἡμέων αὐτὸς ἕκαστος], [-u u--- uu -- -u u--]
[εἴσεται οὐλομένην ἄτην, ἀπάνευθεν ἐόντος.’], [-uu -uu- -- uu-u u--]
[ὧς ἄρʼ ἔφη· τὰ δὲ πάντα Διὸς βουλῇς ἐτέτυκτο.], [- u u- u u -u u- -- uu--]
[καὶ τότε μὲν μένον αὖθι διὰ κνέφας, ἕλκεά τʼ ἀνδρῶν], [- uu - uu -u u- uu -uu --]
[οὐταμένων ἀκέοντο, καὶ ἀθανάτοισι θυηλὰς], [-uu- uu-u u -uu-u u--]
[ῥέξαντες μέγα δόρπον ἐφώπλισαν· οὐδέ τινʼ ὕπνος], [--- uu -u u-uu -u u --]
[εἷλε παρὰ κρητῆρι καὶ αἰθομένοις ἱεροῖσιν.], [-u u- --u u -uu- uu--]
[ξανθὰ δʼ ἐρεψάμενοι δάφνῃ καθύπερθε μέτωπα], [-u u-uu- -- uu-u u--]
[ἀγχιάλῳ, τῇ, ἀκτῇ ἔπι, πρυμνήσιʼ ἀνῆπτο,], [-uu- - -u u- --u u--]
[Ὀρφείῃ φόρμιγγι συνοίμιον ὕμνον ἄειδον], [--- --u u-uu -u u--]
[ἐμμελέως· περὶ δέ σφιν ἰαίνετο νήνεμος ἀκτὴ], [-uu- uu - u u-uu -uu --]
[μελπομένοις· κλεῖον δὲ Θεραπναῖον Διὸς υἷα.], [-uu- -- u u--- uu --]
[ἦμος δʼ ἠέλιος δροσερὰς ἐπέλαμψε κολώνας], [-- -uu- uu- uu-u u--]
[ἐκ περάτων ἀνιών, ἤγειρε δὲ μηλοβοτῆρας,], [- uu- uu- --u u -uu--]
[δὴ τότε λυσάμενοι νεάτης ἐκ πείσματα δάφνης,], [- uu -uu- uu- - -uu --]
[ληίδα τʼ εἰσβήσαντες ὅσην χρεὼ ἦεν ἄγεσθαι,], [-uu ---u u- uu -u u--]
[πνοιῇ δινήεντʼ ἀνὰ Βόσπορον ἰθύνοντο.], [-- --- uu -uu ----]
[ἔνθα μὲν ἠλιβάτῳ ἐναλίγκιον οὔρεϊ κῦμα], [-u u -uu- uu-uu -uu --]
[ἀμφέρεται προπάροιθεν ἐπαΐσσοντι ἐοικός,], [-uu- uu-u u---u u--]
[αἰὲν ὑπὲρ νεφέων ἠερμένον· οὐδέ κε φαίης], [-u u- uu- --uu -u u --]
[φεύξεσθαι κακὸν οἶτον, ἐπεὶ μάλα μεσσόθι νηὸς], [--- uu -u u- uu -uu --]
[λάβρον ἐπικρέμαται, καθάπερ νέφος. ἀλλὰ τό γʼ ἔμπης], [-u u-uu- uu- uu -u u --]
[στόρνυται, εἴ κʼ ἐσθλοῖο κυβερνητῆρος ἐπαύρῃ.], [-uu - --u u---u u--]
[τῶ καὶ Τίφυος οἵδε δαημοσύνῃσι νέοντο,], [- - -uu -u u-uu-u u--]
[ἀσκηθεῖς μέν, ἀτὰρ πεφοβημένοι. ἤματι δʼ ἄλλῳ], [--- u u- uu-uu -uu --]
[ἀντιπέρην γαίῃ Βιθυνίδι πείσματʼ ἀνῆψαν.], [-uu- -- --uu -u u--]
[ἔνθα δʼ ἐπάκτιον οἶκον Ἀγηνορίδης ἔχε Φινεύς,], [-u u-uu -u u-uu- uu --]
[ὃς περὶ δὴ πάντων ὀλοώτατα πήματʼ ἀνέτλη], [- uu - -- uu-uu -u u--]
[εἵνεκα μαντοσύνης, τήν οἱ πάρος ἐγγυάλιξεν], [-uu -uu- - - uu -uu--]
[Λητοΐδης· οὐδʼ ὅσσον ὀπίζετο καὶ Διὸς αὐτοῦ], [-uu- - -u u-uu - uu --]
[χρείων ἀτρεκέως ἱερὸν νόον ἀνθρώποισιν.], [-- -uu- uu- uu ----]
[τῶ καί οἱ γῆρας μὲν ἐπὶ δηναιὸν ἴαλλεν,], [- - - -- u u- --u u--]
[ἐκ δʼ ἕλετʼ ὀφθαλμῶν γλυκερὸν φάος· οὐδὲ γάνυσθαι], [- uu --- uu- uu -u u--]
[εἴα ἀπειρεσίοισιν ὀνείασιν, ὅσσα οἱ αἰεὶ], [-u u-uu-u u-uu -u u --]
[θέσφατα πευθόμενοι περιναιέται οἴκαδʼ ἄγειρον.], [-uu -uu- uu-uu -u u--]
[ἀλλὰ διὰ νεφέων ἄφνω πέλας ἀίσσουσαι], [-u u- uu- -- uu ----]
[ἅρπυιαι στόματος χειρῶν τʼ ἀπὸ γαμφηλῇσιν], [--- uu- -- uu ----]
[συνεχέως ἥρπαζον. ἐλείπετο δʼ ἄλλοτε φορβῆς], [-uu- --u u-uu -uu --]
[οὐδʼ ὅσον, ἄλλοτε τυτθόν, ἵνα ζώων ἀκάχοιτο.], [- uu -uu -u u- -- uu--]
[καὶ δʼ ἐπὶ μυδαλέην ὀδμὴν χέον· οὐδέ τις ἔτλη], [- uu -uu- -- uu -u u --]
[μὴ καὶ λευκανίηνδε φορεύμενος, ἀλλʼ ἀποτηλοῦ], [- - -uu-u u-uu - uu--]
[ἑστηώς· τοῖόν οἱ ἀπέπνεε λείψανα δαιτός.], [--- -- u u-uu -uu --]
[αὐτίκα δʼ εἰσαΐων ἐνοπὴν καὶ δοῦπον ὁμίλου], [-uu -uu- uu- - -u u--]
[τούσδʼ αὐτοὺς παριόντας ἐπήισεν, ὧν οἱ ἰόντων], [- -- uu-u u-uu - u u--]
[θέσφατον ἐκ Διὸς ἦεν ἑῆς ἀπόνασθαι ἐδωδῆς.], [-uu - uu -u u- uu-u u--]
[ὀρθωθεὶς δʼ εὐνῆθεν, ἀκήριον ἠύτʼ ὄνειρον,], [--- --u u-uu -u u--]
[βάκτρῳ σκηπτόμενος ῥικνοῖς ποσὶν ᾖε θύραζε,], [-- -uu- -- uu -u u--]
[τοίχους ἀμφαφόων· τρέμε δʼ ἅψεα νισσομένοιο], [-- -uu- uu -uu -uu--]
[ἀδρανίῃ γήραι τε· πίνῳ δέ οἱ αὐσταλέος χρὼς], [-uu- -- u u- u u -uu- -]
[ἐσκλήκει, ῥινοὶ δὲ σὺν ὀστέα μοῦνον ἔεργον.], [--- -- u u -uu -u u--]
[ἐκ δʼ ἐλθὼν μεγάροιο καθέζετο γοῦνα βαρυνθεὶς], [- -- uu-u u-uu -u u--]
[οὐδοῦ ἐπʼ αὐλείοιο· κάρος δέ μιν ἀμφεκάλυψεν], [-u u ---u u- u u -uu--]
[πορφύρεος, γαῖαν δὲ πέριξ ἐδόκησε φέρεσθαι], [-uu- -- u u- uu-u u--]
[νειόθεν, ἀβληχρῷ δʼ ἐπὶ κώματι κέκλιτʼ ἄναυδος.], [-uu --- uu -uu -u u--]
[οἱ δέ μιν ὡς εἴδοντο, περισταδὸν ἠγερέθοντο], [- u u - --u u-uu -uu--]
[καὶ τάφον. αὐτὰρ ὁ τοῖσι μάλα μόλις ἐξ ὑπάτοιο], [- uu -u u -u u- uu - uu--]
[στήθεος ἀμπνεύσας μετεφώνεε μαντοσύνῃσιν·], [-uu --- uu-uu -uu--]
[‘κλῦτε, Πανελλήνων προφερέστατοι, εἰ ἐτεὸν δὴ], [-u u--- uu-uu - uu- -]
[οἵδʼ ὑμεῖς, οὓς δή κρυερῇ βασιλῆος ἐφετμῇ], [- -- - - uu- uu-u u--]
[Ἁργῴης ἐπὶ νηὸς ἄγει μετὰ κῶας Ἰήσων.], [--- uu -u u- uu -u u--]
[ὑμεῖς ἀτρεκέως. ἔτι μοι νόος οἶδεν ἕκαστα], [-- -uu- uu - uu -u u--]
[ᾗσι θεοπροπίῃσι. χάριν νύ τοι, ὦ ἄνα Λητοῦς], [-u u-uu-u u- u u - uu --]
[υἱέ, καὶ ἀργαλέοισιν ἀνάπτομαι ἐν καμάτοισιν.], [-u u -uu-u u-uu - uu--]
[Ἱκεσίου πρὸς Ζηνός, ὅτις ῥίγιστος ἀλιτροῖς], [-uu- - -u u- --u u--]
[ἀνδράσι, Φοίβου τʼ ἀμφὶ καὶ αὐτῆς εἵνεκεν Ἥρης], [-uu -- -u u -- -uu --]
[λίσσομαι, ᾗ περίαλλα θεῶν μέμβλεσθε κιόντες,], [-uu - uu-u u- --u u--]
[χραίσμετέ μοι, ῥύσασθε δυσάμμορον ἀνέρα λύμης,], [-uu - --u u-uu -uu --]
[μηδέ μ᾽ἀκηδείῃσιν ἀφορμήθητε λιπόντες], [-u u---u u---u u--]
[αὔτως. οὐ γὰρ μοῦνον ἐπʼ ὀφθαλμοῖσιν Ἐρινὺς], [-- - - -u u ---u u--]
[λὰξ ἐπέβη, καὶ γῆρας ἀμήρυτον ἐς τέλος ἕλκω·], [- uu- - -u u-uu - uu --]
[πρὸς δʼ ἔτι πικρότατον κρέμαται κακὸν ἄλλο κακοῖσιν.], [- uu -uu- uu- uu -u u--]
[ἅρπυιαι στόματός μοι ἀφαρπάζουσιν ἐδωδὴν], [--- uu- u u---u u--]
[ἔκποθεν ἀφράστοιο καταΐσσουσαι ὄλεθροι.], [-uu ---u u---u u--]
[ἴσχω δʼ οὔτινα μῆτιν ἐπίρροθον. ἀλλά κε ῥεῖα], [-- -uu -u u-uu -u u --]
[αὐτὸς ἑὸν λελάθοιμι νόον δόρποιο μεμηλώς,], [-u u- uu-u u- --u u--]
[ἢ κείνας· ὧδʼ αἶψα διηέριαι ποτέονται.], [- -- - -u u-uu- uu--]
[τυτθὸν δʼ ἢν ἄρα δήποτʼ ἐδητύος ἄμμι λίπωσιν,], [-- - uu -u u-uu -u u--]
[πνεῖ τόδε μυδαλέον τε καὶ οὐ τλητὸν μένος ὀδμῆς·], [- uu -uu- u u - -- uu --]
[οὔ κέ τις οὐδὲ μίνυνθα βροτῶν ἄνσχοιτο πελάσσας,], [- u u -u u-u u- --u u--]
[οὐδʼ εἴ οἱ ἀδάμαντος ἐληλάμενον κέαρ εἴη.], [- - - uu-u u-uu- uu --]
[ἀλλά με πικρὴ δῆτα καὶ ἄατος ἴσχει ἀνάγκη], [-u u -- -u u -uu -u u--]
[μίμνειν καὶ μίμνοντα κακῇ ἐνὶ γαστέρι θέσθαι.], [-- - --u u- uu -uu --]
[τὰς μὲν θέσφατόν ἐστιν ἐρητῦσαι Βορέαο], [- - -uu -u u--- uu--]
[υἱέας. οὐδʼ ὀθνεῖοι ἀλαλκήσουσιν ἐόντες,], [-uu - --u u---u u--]
[εἰ δὴ ἐγὼν ὁ πρίν ποτʼ ἐπικλυτὸς ἀνδράσι Φινεὺς], [- u u- - - u u-uu -uu --]
[ὄλβῳ μαντοσύνῃ τε, πατὴρ δέ με γείνατʼ Ἀγήνωρ·], [-- -uu- u u- u u -u u--]
[τῶν δὲ κασιγνήτην, ὅτʼ ἐνὶ Θρῄκεσσιν ἄνασσον,], [- u u--- u u- --u u--]
[Κλειοπάτρην ἕδνοισιν ἐμὸν δόμον ἦγον ἄκοιτιν.’], [-uu- --u u- uu -u u--]
[Ἴσκεν Ἀγηνορίδης· ἀδινὸν δʼ ἕλε κῆδος ἕκαστον], [-u u-uu- uu- uu -u u--]
[ἡρώων, πέρι δʼ αὖτε δύω υἷας Βορέαο.], [--- uu -u u- -- uu--]
[δάκρυ δʼ ὀμορξαμένω σχεδὸν ἤλυθον, ὧδέ τʼ ἔειπεν], [-u u-uu- uu -uu -u u--]
[Ζήτης, ἀσχαλόωντος ἑλὼν χερὶ χεῖρα γέροντος·], [-- -uu-u u- uu -u u--]
[‘Ἆ δείλʼ, οὔτινά φημι σέθεν σμυγερώτερον ἄλλον], [- - -uu -u u- uu-uu --]
[ἔμμεναι ἀνθρώπων. τί νύ τοι τόσα κήδεʼ ἀνῆπται;], [-uu --- u u - uu -u u--]
[ἦ ῥα θεοὺς ὀλοῇσι παρήλιτες ἀφραδίῃσιν], [- u u- uu-u u-uu -uu--]
[μαντοσύνας δεδαώς; τῶ τοι μέγα μηνιόωσιν;], [-uu- uu- - - uu -uu--]
[ἄμμι γε μὴν νόος ἔνδον ἀτύζεται ἱεμένοισιν], [-u u - uu -u u-uu -uu--]
[χραισμεῖν, εἰ δὴ πρόχνυ γέρας τόδε πάρθετο δαίμων], [-- - - -u u- uu -uu --]
[νῶιν. ἀρίζηλοι γὰρ ἐπιχθονίοισιν ἐνιπαὶ], [-u u--- u u-uu-u u--]
[ἀθανάτων. οὐδʼ ἂν πρὶν ἐρητύσαιμεν ἰούσας], [-uu- - - u u---u u--]
[Ἁρπυίας, μάλα περ λελιημένοι, ἔστʼ ἂν ὀμόσσῃς,], [--- uu - uu-uu - u u--]
[μὴ μὲν τοῖό γ᾽ἕκητι θεοῖς ἀπὸ θυμοῦ ἔσεσθαι.’], [- - -u u-u u- uu -u u--]
[ὧς φάτο· τοῦ δʼ ἰθὺς κενεὰς ὁ γεραιὸς ἀνέσχεν], [- uu - -- uu- u u-u u--]
[γλήνας ἀμπετάσας, καὶ ἀμείψατο τοῖσδʼ ἐπέεσσιν·], [-- -uu- u u-uu - uu--]
[‘σίγα· μή μοι ταῦτα νόῳ ἔνι βάλλεο, τέκνον.], [-- - - -u u- uu -uu --]
[ἴστω Λητοῦς υἱός, ὅ με πρόφρων ἐδίδαξεν], [-- -- -u u - -- uu--]
[μαντοσύνας· ἴστω δὲ δυσώνυμος, ἥ μ᾽ἔλαχεν, κὴρ], [-uu- -- u u-uu - uu- -]
[καὶ τόδʼ ἐπʼ ὀφθαλμῶν ἀλαὸν νέφος, οἵ θ᾽ὑπένερθεν], [- u u --- uu- uu - uu--]
[δαίμονες, οἳ μηδʼ ὧδε θανόντι περ εὐμενέοιεν,], [-uu - - -u u-u u -uu--]
[ὡς οὔ τις θεόθεν χόλος ἔσσεται εἵνεκʼ ἀρωγῆς.’], [- - - uu- uu -uu -u u--]
[τὼ μὲν ἔπειθʼ ὅρκοισιν ἀλαλκέμεναι μενέαινον.], [- u u- --u u-uu- uu--]
[αἶψα δὲ κουρότεροι πεπονήατο δαῖτα γέροντι,], [-u u -uu- uu-uu -u u--]
[λοίσθιον Ἁρπυίῃσιν ἑλώριον· ἐγγύθι δʼ ἄμφω], [-uu ---u u-uu -uu --]
[στῆσαν, ἵνα ξιφέεσσιν ἐπεσσυμένας ἐλάσειαν.], [-u u- uu-u u-uu- uu--]
[καὶ δὴ τὰ πρώτισθʼ ὁ γέρων ἔψαυεν ἐδωδῆς·], [- - - -- u u- --u u--]
[αἱ δʼ ἄφαρ ἠύτʼ ἄελλαι ἀδευκέες, ἢ στεροπαὶ ὥς,], [- uu -u u-u u-uu - uu- -]
[ἀπρόφατοι νεφέων ἐξάλμεναι ἐσσεύοντο], [-uu- uu- --uu ----]
[κλαγγῇ μαιμώωσαι ἐδητύος· οἱ δʼ ἐσιδόντες], [-- ---u u-uu - uu--]
[ἥρωες μεσσηγὺς ἀνίαχον· αἱ δʼ ἅμʼ ἀυτῇ], [--- --u u-uu - u u--]
[πάντα καταβρόξασαι ὑπὲρ πόντοιο φέροντο], [-u u---u u- --u u--]
[τῆλε παρέξ· ὀδμὴ δὲ δυσάσχετος αὖθι λέλειπτο.], [-u u- -- u u-uu -u u--]
[τάων δʼ αὖ κατόπισθε δύω υἷες Βορέαο], [-- - uu-u u- -- uu--]
[φάσγανʼ ἐπισχόμενοι ὀπίσω θέον. ἐν γὰρ ἕηκεν], [-u u-uu- uu- uu - u u--]
[Ζεὺς μένος ἀκάματόν σφιν· ἀτὰρ Διὸς οὔ κεν ἑπέσθην], [- uu -uu- u u- uu - u u--]
[νόσφιν, ἐπεὶ ζεφύροιο παραΐσσεσκον ἀέλλας], [-u u- uu-u u---u u--]
[αἰέν. ὅτʼ ἐς Φινῆα καὶ ἐκ Φινῆος ἴοιεν.], [-u u - --u u - --u u--]
[ὡς δʼ ὅτʼ ἐνὶ κνημοῖσι κύνες δεδαημένοι ἄγρη;], [- u u- --u u- uu-uu --]
[ἢ αἶγας κεραοὺς ἠὲ πρόκας ἰχνεύοντες], [- -- uu- -- uu ----]
[θείωσιν, τυτθὸν δὲ τιταινόμενοι μετόπισθεν], [--- -- u u-uu- uu--]
[ἄκρῃς ἐν γενύεσσι μάτην ἀράβησαν ὀδόντας·], [-- - uu-u u- uu-u u--]
[ὧς Ζήτης Κάλαΐς τε μάλα σχεδὸν ἀίσσοντες], [- -- uu- u u- uu ----]
[τάων ἀκροτάτῃσιν ἐπέχραον ἤλιθα χερσίν.], [-- -uu-u u-uu -uu --]
[καί νύ κε δή σφʼ ἀέκητι θεῶν διεδηλήσαντο], [- u u - uu-u u- uu----]
[πολλὸν ἑκὰς νήσοισιν ἔπι Πλωτῇσι κιχόντες,], [-u u- --u u- --u u--]
[εἰ μὴ ἄρʼ ὠκέα Ἶρις ἴδεν, κατὰ δʼ αἰθέρος ἆλτο], [- u u -uu -u u- uu -uu --]
[οὐρανόθεν, καὶ τοῖα παραιφαμένη κατέρυκεν·], [-uu- - -u u-uu- uu--]
[‘οὐ θέμις, ὦ υἱεῖς Βορέω, ξιφέεσσιν ἐλάσσαι], [- uu - -- uu- uu-u u--]
[Ἁρπυίας, μεγάλοιο Διὸς κύνας· ὅρκια δʼ αὐτὴ], [--- uu-u u- uu -uu --]
[δώσω ἐγών, ὡς οὔ οἱ ἔτι χρίμψουσιν ἰοῦσαι.’], [-u u- - - u u- --u u--]
[ὧς φαμένη λοιβὴν Στυγὸς ὤμοσεν, ἥ τε θεοῖσιν], [- uu- -- uu -uu - u u--]
[ῥιγίστη πάντεσσιν ὀπιδνοτάτη τε τέτυκται,], [--- --u u-uu- u u--]
[μὴ μὲν Ἀγηνορίδαο δόμοις ἔτι τάσδε πελάσσαι], [- u u-uu-u u- uu -u u--]
[εἰσαῦτις Φινῆος, ἐπεὶ καὶ μόρσιμον ἦεν.], [--- --u u- - -uu --]
[οἱ δʼ ὅρκῳ εἴξαντες ὑπέστρεφον ἂψ ἐπὶ νῆα], [- -- --u u-uu - uu --]
[σώεσθαι. Στροφάδας δὲ μετακλείουσʼ ἄνθρωποι], [--- uu- u u--- ---]
[νήσους τοῖό γ᾽ἕκητι, πάρος Πλωτὰς καλέοντες.], [-- -u u-u u- -- uu--]
[Ἄρπυιαί τʼ Ἶρίς τε διέτμαγεν. αἱ μὲν ἔδυσαν], [--- -- u u-uu - u u--]
[κευθμῶνα Κρήτης Μινωίδος· ἡ δʼ ἀνόρουσεν], [--- -- --uu - uu--]
[Οὔλυμπόνδε, θοῇσι μεταχρονίη πτερύγεσσιν.], [---u u-u u-uu- uu--]
[τόφρα δʼ ἀριστῆες πινόεν περὶ δέρμα γέροντος], [-u u--- uu- uu -u u--]
[πάντῃ φοιβήσαντες ἐπικριδὸν ἱρεύσαντο], [-- ---u u-uu ----]
[μῆλα, τά τʼ ἐξ Ἀμύκοιο λεηλασίης ἐκόμισσαν.], [-u u - uu-u u-uu- uu--]
[αὐτὰρ ἐπεὶ μέγα δόρπον ἐνὶ μεγάροισιν ἔθεντο,], [-u u- uu -u u- uu-u u--]
[δαίνυνθʼ ἑζόμενοι· σὺν δέ σφισι δαίνυτο Φινεὺς], [-- -uu- - - uu -uu --]
[ἁρπαλέως, οἷόν τʼ ἐν ὀνείρασι θυμὸν ἰαίνων.], [-uu- -- u u-uu -u u--]
[ἔνθα δʼ ,ἐπεὶ δόρποιο κορέσσαντʼ ἠδὲ ποτῆτος,], [-u u- --u u-- -u u--]
[παννύχιοι Βορέω μένον υἱέας ἐγρήσσοντες.], [-uu- uu- uu -uu ----]
[αὐτὸς δʼ ἐν μέσσοισι παρʼ ἐσχάρῃ ἧστο γεραιὸς], [-- - --u u -uu -u u--]
[πείρατα ναυτιλίης ἐνέπων ἄνυσίν τε κελεύθου·], [-uu -uu- uu- uu- u u--]
[‘κλῦτέ νυν. οὐ μὲν πάντα πέλει θέμις ὔμμι δαῆναι], [-u u - - -u u- uu -u u--]
[ἀτρεκές· ὅσσα δʼ ὄρωρε θεοῖς φίλον, οὐκ ἐπικεύσω.], [-uu -u u-u u- uu - uu--]
[ἀασάμην καὶ πρόσθε Διὸς νόον ἀφραδίῃσιν], [-uu- - -u u- uu -uu--]
[χρείων ἑξείης τε καὶ ἐς τέλος. ὧδε γὰρ αὐτὸς], [-- --- u u - uu -u u --]
[βούλεται ἀνθρώποις ἐπιδευέα θέσφατα φαίνειν], [-uu --- uu-uu -uu --]
[μαντοσύνης, ἵνα καί τι θεῶν χατέωσι νόοιο.], [-uu- uu - u u- uu-u u--]
[πέτρας μὲν πάμπρωτον, ἀφορμηθέντες ἐμεῖο,], [-- - --u u---u u--]
[Κυανέας ὄψεσθε δύω ἁλὸς ἐν ξυνοχῇσιν,], [-uu- --u u- uu - uu--]
[τάων οὔτινά φημι διαμπερὲς ἐξαλέασθαι.], [-- -uu -u u-uu -uu--]
[οὐ γάρ τε ῥίζῃσιν ἐρήρεινται νεάτῃσιν,], [- - - --u u--- uu--]
[ἀλλὰ θαμὰ ξυνίασιν ἐναντίαι ἀλλήλῃσιν], [-u u- uu-u u-uu ----]
[εἰς ἕν, ὕπερθε δὲ πολλὸν ἁλὸς κορθύεται ὕδωρ], [- u u-u u -u u- --uu --]
[βρασσόμενον· στρηνὲς δὲ περὶ στυφελῇ βρέμει ἀκτῇ.], [-uu- -- u u- uu- uu --]
[τῶ νῦν ἡμετέρῃσι παραιφασίῃσι πίθεσθε,], [- - -uu-u u-uu-u u--]
[εἰ ἐτεὸν πυκινῷ τε νόῳ μακάρων τʼ ἀλέγοντες], [- uu- uu- u u- uu- uu--]
[πείρετε· μηδʼ αὔτως αὐτάγρετον οἶτον ὄλησθε], [-uu - -- --uu -u u--]
[ἀφραδέως, ἢ θύνετʼ ἐπισπόμενοι νεότητι.], [-uu- - -u u-uu- uu--]
[οἰωνῷ δή πρόσθε πελειάδι πειρήσασθαι], [--- - -u u-uu ----]
[νηὸς ἄπο προμεθέντες ἐφιέμεν. ἢν δὲ διʼ αὐτῶν], [-u u- uu-u u-uu - u u --]
[πετράων πόντονδε σόη πτερύγεσσι δίηται,], [--- --u u- uu-u u--]
[μηκέτι δὴν μηδʼ αὐτοὶ ἐρητύεσθε κελεύθου,], [-uu - - -u u---u u--]
[ἀλλʼ εὖ καρτύναντες ἑαῖς ἐνὶ χερσὶν ἐρετμὰ], [- - ---u u- uu -u u--]
[τέμνεθʼ ἁλὸς στεινωπόν· ἐπεὶ φάος οὔ νύ τι τόσσον], [-u u- --u u- uu - u u --]
[ἔσσετʼ ἐν εὐχωλῇσιν, ὅσον τʼ ἐνὶ κάρτεϊ χειρῶν.], [-u u ---u u- uu -uu --]
[τῶ καὶ τἆλλα μεθέντες ὀνήιστον πονέεσθαι], [- - -u u-u u--- uu--]
[θαρσαλέως· πρὶν δʼ οὔτι θεοὺς λίσσεσθαι ἐρύκω.], [-uu- - -u u- --u u--]
[εἰ δέ κεν ἀντικρὺ πταμένη μεσσηγὺς ὄληται,], [- u u --- uu- --u u--]
[ἄψορροι στέλλεσθαι ἐπεὶ πολὺ βέλτερον εἶξαι], [--- --u u- uu -uu --]
[ἀθανάτοις. οὐ γάρ κε κακὸν μόρον ἐξαλέαισθε], [-uu- - - u u- uu -uu--]
[πετράων, οὐδʼ εἴ κε σιδηρείη πέλοι Ἀργώ.], [--- - - u u--- uu --]
[ὦ μέλεοι, μὴ τλῆτε παρὲξ ἐμὰ θέσφατα βῆναι,], [- uu- - -u u- uu -uu --]
[εἰ καί με τρὶς τόσσον ὀίεσθʼ Οὐρανίδῃσιν,], [- - - - -u u-- -uu--]
[ὅσσον ἀνάρσιός εἰμι, καὶ εἰ πλεῖον στυγέεσθαι·], [-u u-uu -u u - -- uu--]
[μὴ τλῆτʼ οἰωνοῖο πάρεξ ἔτι νηὶ περῆσαι.], [- - ---u u- uu -u u--]
[καὶ τὰ μὲν ὥς κε πέλῃ, τὼς ἔσσεται. ἢν δὲ φύγητε], [- u u - u u- - -uu - u u--]
[σύνδρομα πετράων ἀσκηθέες ἔνδοθι Πόντου,], [-uu --- --uu -uu --]
[αὐτίκα Βιθυνῶν ἐπὶ δεξιὰ γαῖαν ἔχοντες], [-uu --- uu -uu -u u--]
[πλώετε ῥηγμῖνας πεφυλαγμένοι, εἰσόκεν αὖτε], [-uu --- uu-uu -uu --]
[Ῥήβαν ὠκυρόην ποταμὸν ἄκρην τε Μέλαιναν], [-- -uu- uu- -- u u--]
[γνάμψαντες νήσου Θυνηίδος ὅρμον ἵκησθε.], [--- -- --uu -u u--]
[κεῖθεν δʼ οὐ μάλα πουλὺ διὲξ ἁλὸς ἀντιπέραιαν], [-- - uu -u u- uu -uu--]
[γῆν Μαριανδυνῶν ἐπικέλσετε νοστήσαντες.], [- uu--- uu-uu ----]
[ἔνθα μὲν εἰς Ἀίδαο καταιβάτις ἐστὶ κέλευθος,], [-u u - uu-u u-uu -u u--]
[ἄκρη τε προβλὴς Ἀχερουσιὰς ὑψόθι τείνει,], [-- - -- uu-uu -uu --]
[δινήεις τʼ Ἀχέρων αὐτὴν διὰ νειόθι τέμνων], [--- uu- -- uu -uu --]
[ἄκρην ἐκ μεγάλης προχοὰς ἵησι φάραγγος.], [-- - uu- uu- --u u--]
[ἀγχίμολον δʼ ἐπὶ τῇ πολέας παρανεῖσθε κολωνοὺς], [-uu- uu - uu- uu-u u--]
[Παφλαγόνων, τοῖσίν τʼ Ἐνετήιος ἐμβασίλευσεν], [-uu- -- uu-uu -uu--]
[πρῶτα Πέλοψ, τοῦ καί περ ἀφʼ αἵματος εὐχετόωνται.], [-u u- - - u u -uu -uu--]
[ἔστι δέ τις ἄκρη Ἑλίκης κατεναντίον Ἄρκτου,], [-u u - -- uu- uu-uu --]
[πάντοθεν ἠλίβατος, καί μιν καλέουσι Κάραμβιν,], [-uu -uu- - - uu-u u--]
[τῆς καὶ ὑπὲρ βορέαο περισχίζονται ἄελλαι·], [- u u- uu-u u---u u--]
[ὧδε μάλʼ ἂμ πέλαγος τετραμμένη αἰθέρι κύρει.], [-u u - uu- --uu -uu --]
[τήνδε περιγνάμψαντι πολὺς παρακέκλιται· ἤδη], [-u u---u u- uu-uu --]
[αἰγιαλός· πολέος δʼ ἐπὶ πείρασιν Αἰγιαλοῖο], [-uu- uu- uu -uu -uu--]
[ἀκτῇ ἐπὶ προβλῆτι ῥοαὶ Ἅλυος ποταμοῖο], [-u u- --u u- uu- uu--]
[δεινὸν ἐρεύγονται· μετὰ τὸν δʼ ἀγχίροος Ἶρις], [-u u--- uu - --uu --]
[μειότερος λευκῇσιν ἑλίσσεται εἰς ἅλα δίναις.], [-uu- --u u-uu - uu --]
[κεῖθεν δὲ προτέρωσε μέγας καὶ ὑπείροχος ἀγκὼν], [-- - uu-u u- u u-uu --]
[ἐξανέχει γαίης· ἐπὶ δὲ στόμα Θερμώδοντος], [-uu- -- uu - uu ----]
[κόλπῳ ἐν εὐδιόωντι Θεμισκύρειον ὑπʼ ἄκρην], [-u u -uu-u u---u u --]
[μύρεται, εὐρείης διαειμένος ἠπείροιο.], [-uu --- uu-uu ----]
[ἔνθα δὲ Δοίαντος πεδίον, σχεδόθεν δὲ πόληες], [-u u --- uu- uu- u u--]
[τρισσαὶ Ἀμαζονίδων, μετά τε σμυγερώτατοι ἀνδρῶν], [-u u-uu- uu - uu-uu --]
[τρηχεῖαν Χάλυβες καὶ ἀτειρέα γαῖαν ἔχουσιν,], [--- uu- u u-uu -u u--]
[ἐργατίναι· τοὶ δʼ ἀμφὶ σιδήρεα ἔργα μέλονται.], [-uu- - -u u-uu -u u--]
[ἄγχι δὲ ναιετάουσι πολύρρηνες Τιβαρηνοὶ], [-u u -uu-u u--- uu--]
[Ζηνὸς Ἐυξείνοιο Γενηταίην ὑπὲρ ἄκρην.], [-u u---u u--- uu --]
[τῇ δʼ ἐπὶ Μοσσύνοικοι ὁμούριοι ὑλήεσσαν], [- uu ---u u-uu ----]
[ἑξείης ἤπειρον, ὑπωρείας τε νέμονται,], [--- --u u--- u u--]
[δουρατέοις πύργοισιν ἐν οἰκία τεκτήναντες], [-uu- --u u -uu ----]
[[κάλινα καὶ πύργους εὐπηγέας, οὓς καλέουσιν]], [-uu - -- --uu - uu--]
[[μόσσυνας· καὶ δʼ αὐτοὶ ἐπώνυμοι ἔνθεν ἔασιν.]], [--- - -u u-uu -u u--]
[τοὺς παραμειβόμενοι λισσῇ ἐπικέλσετε νήσῳ,], [- uu-uu- -- uu-uu --]
[μήτι παντοίῃ μέ γʼ ἀναιδέας ἐξελάσαντες], [-- --- u u-uu -uu--]
[οἰωνούς, οἳ δῆθεν ἀπειρέσιοι ἐφέπουσιν], [--- - -u u-uu- uu--]
[νῆσον ἐρημαίην. τῇ μέν τʼ ἐνὶ νηὸν Ἄρηος], [-u u--- - - uu -u u--]
[λαΐνεον ποίησαν Ἀμαζονίδων βασίλειαι], [-uu- --u u-uu- uu--]
[Ὀτρηρή τε καὶ Ἀντιόπη, ὁπότε στρατόωντο.], [--- u u -uu- uu- uu--]
[ἔνθα γὰρ ὔμμιν ὄνειαρ ἀδευκέος ἐξ ἁλὸς εἶσιν], [-u u -u u-u u-uu - uu --]
[ἄρρητον· τῶ καί τε φίλα φρονέων ἀγορεύω], [--- - - u u- uu- uu--]
[ἰσχέμεν. ἀλλὰ τίη με πάλιν χρειὼ ἀλιτέσθαι], [-uu -u u- u u- -- uu--]
[μαντοσύνῃ τὰ ἕκαστα διηνεκὲς ἐξενέποντα;], [-uu- u u-u u-uu -uu--]
[νήσου δὲ προτέρωσε καὶ ἠπείροιο περαίης], [-- - uu-u u ---u u--]
[φέρβονται Φίλυρες· Φιλύρων δʼ ἐφύπερθεν ἔασιν], [--- uu- uu- uu-u u--]
[Μάκρωνες· μετὰ δʼ αὖ περιώσια φῦλα Βεχείρων.], [--- uu - uu-uu -u u--]
[ἑξείης δὲ Σάπειρες ἐπὶ σφίσι ναιετάουσιν·], [--- u u-u u- uu -uu--]
[Βύζηρες δʼ ἐπὶ τοῖσιν ὁμώλακες, ὧν ὕπερ ἤδη], [--- uu -u u-uu - uu --]
[αὐτοὶ Κόλχοι ἔχονται ἀρήιοι. ἀλλʼ ἐνὶ νηὶ], [-- -u u-u u-uu - uu --]
[πείρεθʼ, ἕως μυχάτῃ κεν ἐνιχρίμψητε θαλάσσῃ.], [-u u- uu- u u---u u--]
[ἔνθα δʼ ἐπʼ ἠπείροιο Κυταιίδος, ἠδʼ Ἀμαραντῶν], [-u u ---u u-uu - uu--]
[τηλόθεν ἐξ ὀρέων πεδίοιό τε Κιρκαίοιο], [-uu - uu- uu-u u ----]
[Φᾶσις δινήεις εὐρὺν ῥόον εἰς ἅλα βάλλει.], [-- --- -- uu - uu --]
[κείνου νῆʼ ἐλάοντες ἐπὶ προχοὰς ποταμοῖο], [-- - uu-u u- uu- uu--]
[πύργους εἰσόψεσθε Κυταιέος Αἰήταο,], [-- ---u u-uu ----]
[ἄλσος τε σκιόειν Ἄρεος, τόθι κῶας ἐπʼ ἄκρης], [-- - uu- uu- uu -u u --]
[πεπτάμενον φηγοῖο δράκων, τέρας αἰνὸν ἰδέσθαι,], [-uu- --u u- uu -u u--]
[ἀμφὶς ὀπιπεύει δεδοκημένος· οὐδέ οἱ ἦμαρ,], [-u u--- uu-uu -u u --]
[οὐ κνέφας ἥδυμος ὕπνος ἀναιδέα δάμναται ὄσσε.’], [- uu -uu -u u-uu -uu --]
[ὧς ἄρʼ ἔφη· τοὺς δʼ εἶθαρ ἕλεν δέος εἰσαΐοντας.], [- u u- - -u u- uu -uu--]
[δὴν δʼ ἔσαν ἀμφασίῃ βεβολημένοι· ὀψὲ δʼ ἔειπεν], [- uu -uu- uu-uu -u u--]
[ἥρως Αἴσονος υἱὸς ἀμηχανέων κακότητι·], [-- -uu -u u-uu- uu--]
[‘ὦ γέρον, ἤδη μέν τε διίκεο πείρατʼ ἀέθλων], [- uu -- - u u-uu -u u--]
[ναυτιλίης καὶ τέκμαρ, ὅτῳ στυγερὰς διὰ πέτρας], [-uu- - -u u- uu- uu --]
[πειθόμενοι Πόντονδε περήσομεν· εἰ δέ κεν αὖτις], [-uu- --u u-uu - u u --]
[τάσδʼ ἡμῖν προφυγοῦσιν ἐς Ἑλλάδα νόστος ὀπίσσω], [- -- uu-u u -uu -u u--]
[ἔσσεται, ἀσπαστῶς κε παρὰ σέο καὶ τὸ δαείην.], [-uu --- u u- uu - u u--]
[πῶς ἔρδω, πῶς αὖτε τόσην ἁλὸς εἶμι κέλευθον,], [- -- - -u u- uu -u u--]
[νῆις ἐὼν ἑτάροις ἅμα νήισιν; αἶα δὲ Κολχὶς], [-u u- uu- uu -uu -u u --]
[Πόντου καὶ γαίης ἐπικέκλιται ἐσχατιῇσιν.’], [-- - -- uu-uu -uu--]
[ὧς φάτο· τὸν δʼ ὁ γεραιὸς ἀμειβόμενος προσέειπεν·], [- uu - u u-u u-uu- uu--]
[‘ὦ τέκος, εὖτʼ ἂν πρῶτα φύγῃς ὀλοὰς διὰ πέτρας,], [- uu - - -u u- uu- uu --]
[θάρσει· ἐπεὶ δαίμων ἕτερον πλόον ἡγεμονεύσει], [-u u- -- uu- uu -uu--]
[ἐξ Αἴης· μετὰ δʼ Αἶαν ἅλις πομπῆες ἔσονται.], [- -- uu -u u- --u u--]
[ἀλλά, φίλοι, φράζεσθε θεᾶς δολόεσσαν ἀρωγὴν], [-u u- --u u- uu-u u--]
[Κύπριδος. ἐκ γὰρ τῆς κλυτὰ πείρατα κεῖται ἀέθλων.], [-uu - - - uu -uu -u u--]
[καὶ δέ με μηκέτι τῶνδε περαιτέρω ἐξερέεσθε.’], [- u u -uu -u u-uu -uu--]
[ὧς φάτʼ Ἀγηνορίδης· ἐπὶ δὲ σχεδὸν υἱέε δοιὼ], [- u u-uu- uu - uu -uu --]
[Θρηικίου Βορέαο κατʼ αἰθέρος ἀίξαντε], [-uu- uu-u u -uu ----]
[οὐδῷ ἔπι κραιπνοὺς ἔβαλον πόδας· οἱ δʼ ἀνόρουσαν], [-u u- -- uu- uu - uu--]
[ἐξ ἑδέων ἥρωες, ὅπως παρεόντας ἴδοντο.], [- uu- --u u- uu-u u--]
[Ζήτης δʼ ἱεμένοισιν, ἔτʼ ἄσπετον ἐκ καμάτοιο], [-- -uu-u u -uu - uu--]
[ἆσθμʼ ἀναφυσιόων, μετεφώνεεν, ὅσσον ἄπωθεν], [- uu-uu- uu-uu -u u--]
[ἤλασαν, ἠδʼ ὡς Ἶρις ἐρύκακε τάσδε δαΐξαι,], [-uu - - -u u-uu -u u--]
[ὅρκιά τʼ εὐμενέουσα θεὰ πόρεν, αἱ δʼ ὑπέδυσαν], [-uu -uu-u u- uu - uu--]
[δείματι Δικταίης περιώσιον ἄντρον ἐρίπνης.], [-uu --- uu-uu -u u--]
[γηθόσυνοι δἤπειτα δόμοις ἔνι πάντες ἑταῖροι], [-uu- --u u- uu -u u--]
[αὐτός τʼ ἀγγελίῃ Φινεὺς πέλεν. ὦκα δὲ τόνγε], [-- -uu- -- uu -u u --]
[Αἰσονίδης περιπολλὸν ἐυφρονέων προσέειπεν·], [-uu- uu-u u-uu- uu--]
[‘ἦ ἄρα δή τις ἔην, Φινεῦ, θεός, ὃς σέθεν ἄτης], [- uu - u u- -- uu - uu --]
[κήδετο λευγαλέης, καὶ δʼ ἡμέας αὖθι πέλασσεν], [-uu -uu- - -uu -u u--]
[τηλόθεν, ὄφρα τοι υἷες ἀμύνειαν Βορέαο·], [-uu -u u -u u--- uu--]
[εἰ δὲ καὶ ὀφθαλμοῖσι φόως πόροι ἦ τʼ ἂν ὀίω], [- u u ---u u- uu - u u--]
[γηθήσειν, ὅσον εἴπερ ὑπότροπος οἴκαδʼ ἱκοίμην.’], [--- uu -u u-uu -u u--]
[ὧς ἔφατʼ· αὐτὰρ ὁ τόνγε κατηφήσας προσέειπεν·], [- uu -u u -u u--- uu--]
[‘Αἰσονίδη, τὸ μὲν οὐ παλινάγρετον, οὐδέ τι μῆχος], [-uu- u u - uu-uu -u u --]
[ἔστʼ ὀπίσω· κενεαὶ γὰρ ὑποσμύχονται ὀπωπαί.], [- uu- uu- u u---u u--]
[ἀντὶ δὲ τοῦ θάνατόν μοι ἄφαρ θεὸς ἐγγυαλίξαι,], [-u u - uu- u u- uu -uu--]
[καί τε θανὼν πάσῃσι μετέσσομαι ἀγλαΐῃσιν.’], [- u u- --u u-uu -uu--]
[ὧς τώ γʼ ἀλλήλοισι παραβλήδην ἀγόρευον.], [- - ---u u--- uu--]
[αὐτίκα δʼ οὐ μετὰ δηρὸν ἀμειβομένων ἐφαάνθη], [-uu - uu -u u-uu- uu--]
[Ἠριγενής· τὸν δʼ ἀμφὶ περικτίται ἠγερέθοντο], [-uu- - -u u-uu -uu--]
[ἀνέρες, οἳ καὶ πρόσθεν ἐπʼ ἤματι κεῖσε θάμιζον,], [-uu - - -u u -uu -u u--]
[αἰὲν ὁμῶς φορέοντες ἑῆς ἀπὸ μοῖραν ἐδωδῆς.], [-u u- uu-u u- uu -u u--]
[τοῖς ὁ γέρων πάντεσσιν, ὅτις καὶ ἀφαυρὸς ἵκοιτο,], [- u u- --u u- u u-u u--]
[ἔχραεν ἐνδυκέως, πολέων δʼ ἀπὸ πήματʼ ἔλυσεν], [-uu -uu- uu- uu -u u--]
[μαντοσύνῃ· τῶ καί μιν ἐποιχόμενοι κομέεσκον.], [-uu- - - u u-uu- uu--]
[σὺν τοῖσιν δʼ ἵκανε Παραίβιος, ὅς ῥά οἱ ἦεν], [- -- uu- --uu - u u --]
[φίλτατος· ἀσπάσιος δὲ δόμοις ἔνι τούσ γʼ ἐνόησεν.], [-uu -uu- u u- uu - uu--]
[πρὶν γὰρ δή νύ ποτʼ αὐτὸς ἀριστήων στόλον ἀνδρῶν], [- - - u u -u u--- uu --]
[Ἑλλάδος ἐξανιόντα μετὰ πτόλιν Αἰήταο], [-uu -uu-u u- uu ----]
[πείσματʼ ἀνάψασθαι μυθήσατο Θυνίδι γαίῃ,], [-u u--- --uu -uu --]
[οἵ τέ οἱ Ἁρπυίας Διόθεν σχήσουσιν ἰούσας.], [- u u --- uu- --u u--]
[τοὺς μὲν ἔπειτʼ ἐπέεσσιν ἀρεσσάμενος πυκινοῖσιν], [- u u- uu-u u-uu- uu--]
[πέμφʼ ὁ γέρων· οἶον δὲ Παραίβιον αὐτόθι μίμνειν], [- u u- -- u u-uu -uu --]
[κέκλετʼ ἀριστήεσσι σὺν ἀνδράσιν· αἶψα δὲ τόνγε], [-u u---u u -uu -u u --]
[σφωιτέρων ὀίων ὅτις ἔξοχος, εἰς ἓ κομίσσαι], [-uu- uu- uu -uu - u u--]
[ἧκεν ἐποτρύνας. τοῦ δʼ ἐκ μεγάροιο κιόντος], [-u u-uu - - ---u u--]
[μειλιχίως ἐρέτῃσιν ὁμηγερέεσσι μετηύδα·], [-uu- uu-u u-uu-u u--]
[‘ὦ φίλοι, οὐκ ἄρα πάντες ὑπέρβιοι ἄνδρες ἔασιν,], [- uu - uu -u u-uu -u u--]
[οὐδʼ εὐεργεσίης ἀμνήμονες. ὡς καὶ ὅδʼ ἀνὴρ], [- --uu- --uu - u u --]
[τοῖος ἐὼν δεῦρʼ ἦλθεν, ἑὸν μόρον ὄφρα δαείη.], [-u u- - -u u- uu -u u--]
[εὖτε γὰρ οὖν ὡς πλεῖστα κάμοι καὶ πλεῖστα μογήσαι,], [-u u - - -u u- - -u u--]
[δὴ τότε μιν περιπολλὸν ἐπασσυτέρη βιότοιο], [- uu - uu-u u-uu- uu--]
[χρησμοσύνη τρύχεσκεν· ἐπʼ ἤματι δʼ ἦμαρ ὀρώρει], [-uu- --u u -uu -u u--]
[κύντερον, οὐδέ τις ἦεν ἀνάπνευσις μογέοντι.], [-uu -u u -u u--- uu--]
[ἀλλʼ ὅγε πατρὸς ἑοῖο κακὴν τίνεσκεν ἀμοιβὴν], [- uu -u u-u u- --u u--]
[ἀμπλακίης. ὁ γὰρ οἶος ἐν οὔρεσι δένδρεα τέμνων], [-uu- u u -u u -uu -uu --]
[δή ποθʼ ἁμαδρυάδος νύμφης ἀθέριξε λιτάων,], [- u u-uu- -- uu-u u--]
[ἥ μιν ὀδυρομένη ἀδινῷ μειλίσσετο μύθῳ,], [- u u-uu- uu- --uu --]
[μὴ ταμέειν πρέμνον δρυὸς ἥλικος, ᾗ ἔπι πουλὺν], [- uu- -- uu -uu - uu --]
[αἰῶνα τρίβεσκε διηνεκές· αὐτὰρ ὁ τήνγε], [--- --u u-uu -u u --]
[ἀφραδέως ἔτμηξεν ἀγηνορίῃ νεότητος.], [-uu- --u u-uu- uu--]
[τῷ δʼ ἄρα νηκερδῆ νύμφη πόρεν οἶτον ὀπίσσω], [- uu --- -- uu -u u--]
[αὐτῷ καὶ τεκέεσσιν. ἔγωγε μέν, εὖτʼ ἀφίκανεν,], [-- - uu-u u-u u - uu--]
[ἀμπλακίην ἔγνων· βωμὸν δʼ ἐκέλευσα καμόντα], [-uu- -- -- uu-u u--]
[Θυνιάδος νύμφης, λωφήια ῥέξαι ἐπʼ αὐτῷ], [-uu- -- --uu -u u --]
[ἱερά, πατρῴην αἰτεύμενον αἶσαν ἀλύξαι.], [-uu --- --uu -u u--]
[ἔνθʼ ἐπεὶ ἔκφυγε κῆρα θεήλατον, οὔποτʼ ἐμεῖο], [- uu -uu -u u-uu -u u--]
[ἐκλάθετʼ, οὐδʼ ἀθέρισσε· μόλις δʼ ἀέκοντα θύραζε], [-uu - uu-u u- uu-u u--]
[πέμπω, ἐπεὶ μέμονέν γε παρέμμεναι ἀσχαλόωντι.’], [-u u- uu- u u-uu -uu--]
[ὧς φάτʼ Ἀγηνορίδης· ὁ δʼ ἐπισχεδὸν αὐτίκα δοιὼ], [- u u-uu- u u-uu -uu --]
[ἤλυθʼ ἄγων ποίμνηθεν ὄις. ἀνὰ δʼ ἵστατʼ Ἰήσων,], [-u u- --u u- uu -u u--]
[ἂν δὲ Βορήιοι υἷες ἐφημοσύνῃσι γέροντος.], [- u u-uu -u u-uu-u u--]
[ὦκα δὲ κεκλόμενοι μαντήιον Ἀπόλλωνα], [-u u -uu- --uu ----]
[ῥέζον ἐπʼ ἐσχαρόφιν νέον ἤματος ἀνομένοιο.], [-u u -uu- uu -uu -uu--]
[κουρότεροι δʼ ἑτάρων μενοεικέα δαῖτʼ ἀλέγυνον.], [-uu- uu- uu-uu - uu--]
[ἔνθʼ εὖ δαισάμενοι, τοὶ μὲν παρὰ πείσμασι νηός,], [- - -uu- - - uu -uu --]
[τοὶ δʼ αὐτοῦ κατὰ δώματʼ ἀολλέες εὐνάζοντο.], [- -- uu -u u-uu ----]
[ἦρι δʼ ἐτήσιαι αὖραι ἐπέχραον, αἵ τʼ ἀνὰ πᾶσαν], [-u u-uu -u u-uu - uu --]
[γαῖαν ὁμῶς τοιῇδε Διὸς πνείουσιν ἀρωγῇ.], [-u u- --u u- --u u--]
[Κυρήνη πέφαταί τις ἕλος πάρα Πηνειοῖο], [--- uu- u u- uu ----]
[μῆλα νέμειν προτέροισι παρʼ ἀνδράσιν· εὔαδε γάρ οἱ], [-u u- uu-u u -uu -uu - -]
[παρθενίη καὶ λέκτρον ἀκήρατον. αὐτὰρ Ἀπόλλων], [-uu- - -u u-uu -u u--]
[τήν γʼ ἀνερεψάμενος ποταμῷ ἔπι ποιμαίνουσαν], [- uu-uu- uu- uu ----]
[τηλόθεν Αἱμονίης, χθονίῃς παρακάτθετο νύμφαις,], [-uu -uu- uu- uu-uu --]
[αἳ Λιβύην ἐνέμοντο παραὶ Μυρτώσιον αἶπος.], [- uu- uu-u u- --uu --]
[ἔνθα δʼ Ἀρισταῖον Φοίβῳ τέκεν, ὃν καλέουσιν], [-u u--- -- uu - uu--]
[Ἀγρέα καὶ Νόμιον πολυλήιοι Αἱμονιῆες.], [-uu - uu- uu-uu -uu--]
[τὴν μὲν γὰρ φιλότητι θεὸς ποιήσατο νύμφην], [- - - uu-u u- --uu --]
[αὐτοῦ μακραίωνα καὶ ἀγρότιν· υἷα δʼ ἔνεικεν], [-- ---u u -uu -u u--]
[νηπίαχον Χείρωνος ὑπʼ ἄντροισιν κομέεσθαι.], [-uu- --u u --- uu--]
[τῷ καὶ ἀεξηθέντι θεαὶ γάμον ἐμνήστευσαν], [- u u---u u- uu ----]
[Μοῦσαι, ἀκεστορίην τε θεοπροπίας τʼ ἐδίδαξαν·], [-u u-uu- u u-uu- uu--]
[καί μιν ἑῶν μήλων θέσαν ἤρανον, ὅσσʼ ἐνέμοντο], [- u u- -- uu -uu - uu--]
[ἂμ πεδίον Φθίης Ἀθαμάντιον ἀμφί τʼ ἐρυμνὴν], [- uu- -- uu-uu -u u--]
[Ὄθρυν καὶ ποταμοῦ ἱερὸν ῥόον Ἀπιδανοῖο.], [-- - uu- uu- uu -uu--]
[ἦμος δʼ οὐρανόθεν Μινωίδας ἔφλεγε νήσους], [-- -uu- --uu -uu --]
[Σείριος, οὐδʼ ἐπὶ δηρὸν ἔην ἄκος ἐνναέτῃσιν,], [-uu - uu -u u- uu -uu--]
[τῆμος τόν γʼ ἐκάλεσσαν ἐφημοσύναις Ἑκάτοιο], [-- - uu-u u-uu- uu--]
[λοιμοῦ ἀλεξητῆρα. λίπεν δʼ ὅγε πατρὸς ἐφετμῇ], [-u u---u u- uu -u u--]
[Φθίην, ἐν δὲ Κέῳ κατενάσσατο, λαὸν ἀγείρας], [-- - u u- uu-uu -u u--]
[Παρράσιον, τοίπερ τε Λυκάονός εἰσι γενέθλης,], [-uu- -- u u-uu -u u--]
[καὶ βωμὸν ποίησε μέγαν Διὸς Ἰκμαίοιο,], [- -- --u u- uu ----]
[ἱερά τʼ εὖ ἔρρεξεν ἐν οὔρεσιν ἀστέρι κείνῳ], [-uu - --u u -uu -uu --]
[Σειρίῳ αὐτῷ τε Κρονίδῃ Διί. τοῖο δʼ ἕκητι], [-uu -- - uu- uu -u u--]
[γαῖαν ἐπιψύχουσιν ἐτήσιαι ἐκ Διὸς αὖραι], [-u u---u u-uu - uu --]
[ἤματα τεσσαράκοντα· Κέῳ δʼ ἔτι νῦν ἱερῆες], [-uu -uu-u u- uu - uu--]
[ἀντολέων προπάροιθε Κυνὸς ῥέζουσι θυηλάς.], [-uu- uu-u u- --u u--]
[καὶ τὰ μὲν ὧς ὑδέονται· ἀριστῆες δὲ καταῦθι], [- u u - uu-u u--- u u--]
[μίμνον ἐρυκόμενοι· ξεινήια δʼ ἄσπετα Θυνοὶ], [-u u-uu- --uu -uu --]
[πᾶν ἦμαρ Φινῆι χαριζόμενοι προΐαλλον.], [- -- --u u-uu- uu--]
[ἐκ δὲ τόθεν μακάρεσσι δυώδεκα δωμήσαντες], [- u u- uu-u u-uu ----]
[βωμὸν ἁλὸς ῥηγμῖνι πέρην καὶ ἐφʼ ἱερὰ θέντες,], [-u u- --u u- u u -uu --]
[νῆα θοὴν εἴσβαινον ἐρεσσέμεν, οὐδὲ πελείης], [-u u- --u u-uu -u u--]
[τρήρωνος λήθοντο μετὰ σφίσιν· ἀλλʼ ἄρα τήνγε], [--- --u u- uu - uu --]
[δείματι πεπτηυῖαν ἑῇ φέρε χειρὶ μεμαρπὼς], [-uu ---- -- uu -u u--]
[Εὔφημος, γαίης δʼ ἀπὸ διπλόα πείσματʼ ἔλυσαν.], [--- -- uu -uu -u u--]
[οὐδʼ ἄρʼ Ἀθηναίην προτέρω λάθον ὁρμηθέντες·], [- u u--- uu- uu ----]
[αὐτίκα δʼ ἐσσυμένως νεφέλης ἐπιβᾶσα πόδεσσιν], [-uu -uu- uu- uu-u u--]
[κούφης, ἥ κε φέροι μιν ἄφαρ βριαρήν περ ἐοῦσαν,], [-- - u u- u u- uu- u u--]
[σεύατʼ ἴμεν πόντονδε, φίλα φρονέουσʼ ἐρέτῃσιν.], [-u u- --u u- uu- uu--]
[ὡς δʼ ὅτε τις πάτρηθεν ἀλώμενος, οἷά τε πολλὰ], [- uu - --u u-uu -u u --]
[πλαζόμεθʼ ἄνθρωποι τετληότες, οὐδέ τις αἶα], [-uu --- --uu -u u --]
[τηλουρός, πᾶσαι δὲ κατόψιοί εἰσι κέλευθοι,], [--- -- u u-uu -u u--]
[σφωιτέρους δʼ ἐνόησε δόμους, ἄμυδις δὲ κέλευθος], [-uu- uu-u u- uu- u u--]
[ὑγρή τε τραφερή τʼ ἰνδάλλεται, ἄλλοτε δʼ ἄλλῃ], [-- - uu- --uu -uu --]
[ὀξέα πορφύρων ἐπιμαίεται ὀφθαλμοῖσιν·], [-uu --- uu-uu ----]
[ὧς ἄρα καρπαλίμως κούρη Διὸς ἀίξασα], [- uu -uu- -- uu ----]
[θῆκεν ἐπʼ ἀξείνοιο πόδας Θυνηίδος ἀκτῆς.], [-u u ---u u- --uu --]
[οἱ δʼ ὅτε δὴ σκολιοῖο πόρου στεινωπὸν ἵκοντο], [- uu - uu-u u- --u u--]
[τρηχείῃς σπιλάδεσσιν ἐεργμένον ἀμφοτέρωθεν,], [--- uu-u u-uu -uu--]
[δινήεις δʼ ὑπένερθεν ἀνακλύζεσκεν ἰοῦσαν], [--- uu-u u---u u--]
[νῆα ῥόος, πολλὸν δὲ φόβῳ προτέρωσε νέοντο,], [-u u- -- u u- uu-u u--]
[ἤδη δέ σφισι δοῦπος ἀρασσομένων πετράων], [-- - uu -u u-uu- ---]
[νωλεμὲς οὔατʼ ἔβαλλε, βόων δʼ ἁλιμυρέες ἀκταί,], [-uu -u u-u u- uu-uu --]
[δὴ τότʼ ἔπειθʼ ὁ μὲν ὦρτο πελειάδα χειρὶ μεμαρπὼς], [- u u- u u -u u-uu -u u--]
[Εὔφημος πρῴρης ἐπιβήμεναι· οἱ δʼ ὑπʼ ἀνωγῇ], [--- -- uu-uu - u u--]
[Τίφυος Ἁγνιάδαο θελήμονα ποιήσαντο], [-uu -uu-u u-uu ----]
[εἰρεσίην, ἵνʼ ἔπειτα διὲκ πέτρας ἐλάσειαν,], [-uu- u u-u u- -- uu--]
[κάρτεϊ ᾧ πίσυνοι. τὰς δʼ αὐτίκα λοίσθιον ἄλλων], [-uu - uu- - -uu -uu --]
[οἰγομένας ἀγκῶνα περιγνάμψαντες ἴδοντο.], [-uu- --u u---u u--]
[σὺν δέ σφιν χύτο θυμός· ὁ δʼ ἀίξαι πτερύγεσσιν], [- - - uu -u u --- uu--]
[Εὔφημος προέηκε πελειάδα· τοὶ δʼ ἅμα πάντες], [--- uu-u u-uu - uu --]
[ἤειραν κεφαλὰς ἐσορώμενοι· ἡ δὲ διʼ αὐτῶν], [--- uu- uu-uu - u u --]
[ἔπτατο· ταὶ δʼ ἄμυδις πάλιν ἀντίαι ἀλλήλῃσιν], [-uu - uu- uu -uu ----]
[ἄμφω ὁμοῦ ξυνιοῦσαι ἐπέκτυπον. ὦρτο δὲ πολλὴ], [-u u- uu-u u-uu -u u --]
[ἅλμη ἀναβρασθεῖσα, νέφος ὥς· αὖε δὲ πόντος], [-u u---u u- - -u u --]
[σμερδαλέον· πάντῃ δὲ περὶ μέγας ἔβρεμεν αἰθήρ.], [-uu- -- u u- uu -uu --]
[κοῖλαι δὲ σπήλυγγες ὑπὸ σπιλάδας τρηχείας], [-- - --u u- uu- ---]
[κλυζούσης ἁλὸς ἔνδον ἐβόμβεον· ὑψόθι δʼ ὄχθης], [--- uu -u u-uu -uu --]
[λευκὴ καχλάζοντος ἀνέπτυε κύματος ἄχνη.], [-- ---u u-uu -uu --]
[νῆα δʼ ἔπειτα πέριξ εἴλει ῥόος. ἄκρα δʼ ἔκοψαν], [-u u-u u- -- uu -u u--]
[οὐραῖα πτερὰ ταίγε πελειάδος· ἡ δʼ ἀπόρουσεν], [--- uu -u u-uu - uu--]
[ἀσκηθής. ἐρέται δὲ μέγʼ ἴαχον· ἔβραχε δʼ αὐτὸς], [--- uu- u u -uu -uu --]
[Τῖφυς ἐρεσσέμεναι κρατερῶς. οἴγοντο γὰρ αὖτις], [-u u-uu- uu- --u u --]
[ἄνδιχα. τοὺς δʼ ἐλάοντας ἔχεν τρόμος, ὄφρα μιν αὐτὴ], [-uu - uu-u u- uu -u u --]
[πλημμυρὶς παλίνορσος ἀνερχομένη κατένεικεν], [--- uu-u u-uu- uu--]
[εἴσω πετράων. τότε δʼ αἰνότατον δέος εἷλεν], [-- --- uu -uu- uu --]
[πάντας· ὑπὲρ κεφαλῆς γὰρ ἀμήχανος ἦεν ὄλεθρος.], [-u u- uu- u u-uu -u u--]
[ἤδη δʼ ἔνθα καὶ ἔνθα διὰ πλατὺς εἴδετο Πόντος,], [-- -u u -u u- uu -uu --]
[καί σφισιν ἀπροφάτως ἀνέδυ μέγα κῦμα πάροιθεν], [- uu -uu- uu- uu -u u--]
[κυρτόν, ἀποτμῆγι σκοπιῇ ἴσον· οἱ δʼ ἐσιδόντες], [-u u--- uu- uu - uu--]
[ἤμυσαν λοξοῖσι καρήασιν. εἴσατο γάρ ῥα], [--- --u u-uu -uu - -]
[νηὸς ὑπὲρ πάσης κατεπάλμενον ἀμφικαλύψειν.], [-u u- -- uu-uu -uu--]
[ἀλλά μιν ἔφθη Τῖφυς ὑπʼ εἰρεσίῃ βαρύθουσαν], [-u u -- -u u -uu- uu--]
[ἀγχαλάσας· τὸ δὲ πολλὸν ὑπὸ τρόπιν ἐξεκυλίσθη,], [-uu- u u -u u- uu -uu--]
[ἐκ δʼ αὐτὴν πρύμνηθεν ἀνείρυσε τηλόθι νῆα], [- -- --u u-uu -uu --]
[πετράων· ὑψοῦ δὲ μεταχρονίη πεφόρητο.], [--- -- u u-uu- uu--]
[Εὔφημος δʼ ἀνὰ πάντας ἰὼν βοάασκεν ἑταίρους,], [--- uu -u u- uu-u u--]
[ἐμβαλέειν κώπῃσιν ὅσον σθένος· οἱ δʼ ἀλαλητῷ], [-uu- --u u- uu - uu--]
[κόπτον ὕδωρ. ὅσσον δʼ ἂν ὑπείκαθε νηῦς ἐρέτῃσιν,], [-u u- -- u u-uu - uu--]
[δὶς τόσον ἂψ ἀπόρουσεν· ἐπεγνάμπτοντο δὲ κῶπαι], [- uu - uu-u u---u u --]
[ἠύτε καμπύλα τόξα, βιαζομένων ἡρώων.], [-uu -uu -u u-uu- ---]
[ἔνθεν δʼ αὐτίκʼ ἔπειτα κατηρεφὲς ἔσσυτο κῦμα,], [-- -u u-u u-uu -uu --]
[ἡ δʼ ἄφαρ ὥστε κύλινδρος ἐπέτρεχε κύματι λάβρῳ], [- uu -u u-u u-uu -uu --]
[προπροκαταΐγδην κοίλης ἁλός. ἐν δʼ ἄρα μέσσαις], [-uu--- -- uu - uu --]
[Πληγάσι δινήεις εἶχεν ῥόος· αἱ δʼ ἑκάτερθεν], [-uu --- -- uu - uu--]
[σειόμεναι βρόμεον· πεπέδητο δὲ νήια δοῦρα.], [-uu- uu- uu-u u -uu --]
[καὶ τότʼ Ἀθηναίη στιβαρῆς ἀντέσπασε πέτρης], [- u u--- uu- --uu --]
[σκαιῇ, δεξιτερῇ δὲ διαμπερὲς ὦσε φέρεσθαι.], [-- -uu- u u-uu -u u--]
[ἡ δʼ ἰκέλη πτερόεντι μετήορος ἔσσυτʼ ὀιστῷ.], [- uu- uu-u u-uu -u u--]
[ἔμπης δʼ ἀφλάστοιο παρέθρισαν ἄκρα κόρυμβα], [-- ---u u-uu -u u--]
[νωλεμὲς ἐμπλήξασαι ἐναντίαι. αὐτὰρ Ἀθήνη], [-uu ---u u-uu -u u--]
[Οὔλυμπόνδʼ ἀνόρουσεν, ὅτʼ ἀσκηθεῖς ὑπάλυξαν.], [--- uu-u u --- uu--]
[πέτραι δʼ εἰς ἕνα χῶρον ἐπισχεδὸν ἀλλήλῃσιν], [-- - uu -u u-uu ----]
[νωλεμὲς ἐρρίζωθεν, ὃ δὴ καὶ μόρσιμον ἦεν], [-uu ---u u - - -uu --]
[ἐκ μακάρων, εὖτʼ ἄν τις ἰδὼν διὰ νηὶ περήσῃ.], [- uu- - - u u- uu -u u--]
[οἱ δέ που ὀκρυόεντος ἀνέπνεον ἄρτι φόβοιο], [- u u -uu-u u-uu -u u--]
[ἠέρα παπταίνοντες ὁμοῦ πέλαγός τε θαλάσσης], [-uu ---u u- uu- u u--]
[τῆλʼ ἀναπεπτάμενον. δὴ γὰρ φάσαν ἐξ Ἀίδαο], [- uu-uu- - - uu - uu--]
[σώεσθαι· Τῖφυς δὲ παροίτατος ἤρχετο μύθων·], [--- -- u u-uu -uu --]
[‘ἔλπομαι αὐτῇ νηὶ τό γʼ ἔμπεδον ἐξαλέασθαι], [-uu -- -u u -uu -uu--]
[ἡμέας· οὐδέ τις ἄλλος ἐπαίτιος, ὅσσον Ἀθήνη,], [-uu -u u -u u-uu -u u--]
[ἥ οἱ ἐνέπνευσεν θεῖον μένος, εὖτέ μιν Ἄργος], [- u u--- -- uu -u u --]
[γόμφοισιν συνάρασσε· θέμις δʼ οὐκ ἔστιν ἁλῶναι.], [--- uu-u u- - -u u--]
[Αἰσονίδη, τύνη δὲ τεοῦ βασιλῆος ἐφετμήν,], [-uu- -- u u- uu-u u--]
[εὖτε διὲκ πέτρας φυγέειν θεὸς ἧμιν ὄπασσεν,], [-u u- -- uu- uu -u u--]
[μηκέτι δείδιθι τοῖον· ἐπεὶ μετόπισθεν ἀέθλους], [-uu -uu -u u- uu-u u--]
[εὐπαλέας τελέεσθαι Ἀγηνορίδης φάτο Φινεύς.’], [-uu- uu-u u-uu- uu --]
[ἦ ῥʼ ἅμα, καὶ προτέρωσε παραὶ Βιθυνίδα γαῖαν], [- uu - uu-u u- --uu --]
[νῆα διὲκ πέλαγος σεῦεν μέσον. αὐτὰρ ὁ τόνγε], [-u u- uu- -- uu -u u --]
[μειλιχίοις ἐπέεσσι παραβλήδην προσέειπεν·], [-uu- uu-u u--- uu--]
[‘Τῖφυ, τίη μοι ταῦτα παρηγορέεις ἀχέοντι;], [-u u- - -u u-uu- uu--]
[ἤμβροτον ἀασάμην τε κακὴν καὶ ἀμήχανον ἄτην.], [-uu -uu- u u- u u-uu --]
[χρῆν γὰρ ἐφιεμένοιο καταντικρὺ Πελίαο], [- u u-uu-u u--- uu--]
[αὐτίκʼ ἀνήνασθαι τόνδε στόλον, εἰ καὶ ἔμελλον], [-u u--- -- uu - u u--]
[νηλειῶς μελεϊστὶ κεδαιόμενος θανέεσθαι·], [--- uu-u u-uu- uu--]
[νῦν δὲ περισσὸν δεῖμα καὶ ἀτλήτους μελεδῶνας], [- u u-- -u u --- uu--]
[ἄγκειμαι, στυγέων μὲν ἁλὸς κρυόεντα κέλευθα], [--- uu- u u- uu-u u--]
[νηὶ διαπλώειν, στυγέων δʼ ,ὅτʼ ἐπʼ ἠπείροιο], [-u u--- uu- u u ----]
[βαίνωμεν. πάντῃ γὰρ ἀνάρσιοι ἄνδρες ἔασιν.], [--- -- u u-uu -u u--]
[αἰεὶ δὲ στονόεσσαν ἐπʼ ἤματι νύκτα φυλάσσω,], [-- - uu-u u -uu -u u--]
[ἐξότε τὸ πρώτιστον ἐμὴν χάριν ἠγερέθεσθε,], [-uu - --u u- uu -uu--]
[φραζόμενος τὰ ἕκαστα σὺ δʼ εὐμαρέως ἀγορεύεις], [-uu- u u-u u -uu- uu--]
[οἶον ἑῆς ψυχῆς ἀλέγων ὕπερ· αὐτὰρ ἔγωγε], [-u u- -- uu- uu -u u--]
[εἷο μὲν οὐδʼ ἠβαιὸν ἀτύζομαι· ἀμφὶ δὲ τοῖο], [-u u - --u u-uu -u u --]
[καὶ τοῦ ὁμῶς, καὶ σεῖο, καὶ ἄλλων δείδιʼ ἑταίρων], [- u u- - -u u -- -u u--]
[εἰ μὴ ἐς Ἑλλάδα γαῖαν ἀπήμονας ὔμμε κομίσσω.’], [- u u -uu -u u-uu -u u--]
[ὧς φάτʼ ἀριστήων πειρώμενος· οἱ δʼ ὁμάδησαν], [- u u--- --uu - uu--]
[θαρσαλέοις ἐπέεσσιν. ὁ δὲ φρένας ἔνδον ἰάνθη], [-uu- uu-u u - uu -u u--]
[κεκλομένων, καί ῥʼ αὖτις ἐπιρρήδην μετέειπεν·], [-uu- - -u u--- uu--]
[‘ὦ φίλοι, ὑμετέρῃ ἀρετῇ ἔνι θάρσος ἀέξω.], [- uu -uu- uu- uu -u u--]
[τούνεκα νῦν οὐδʼ εἴ κε διὲξ Ἀίδαο βερέθρων], [-uu - - - u u- uu-u u--]
[στελλοίμην, ἔτι τάρβος ἀνάψομαι, εὖτε πέλεσθε], [--- uu -u u-uu -u u--]
[ἔμπεδοι ἀργαλέοις ἐνὶ δείμασιν. ἀλλʼ ὅτε πέτρας], [-uu -uu- uu -uu - uu --]
[Πληγάδας ἐξέπλωμεν, ὀίομαι οὐκ ἔτʼ ὀπίσσω], [-uu ---u u-uu - u u--]
[ἔσσεσθαι τοιόνδʼ ἕτερον φόβον, εἰ ἐτεόν γε], [--- -- uu- uu - uu- -]
[φραδμοσύνῃ Φινῆος ἐπισπόμενοι νεόμεσθα.’], [-uu- --u u-uu- uu--]
[ὧς φάτο, καὶ τοίων μὲν ἐλώφεον αὐτίκα μύθων,], [- uu - -- u u-uu -uu --]
[εἰρεσίῃ δʼ ἀλίαστον ἔχον πόνον· αἶψα δὲ τοίγε], [-uu- uu-u u- uu -u u --]
[Ῥήβαν ὠκυρόην ποταμὸν σκόπελόν τε Κολώνης,], [-- -uu- uu- uu- u u--]
[ἄκρην δʼ οὐ μετὰ δηθὰ παρεξενέοντο Μέλαιναν,], [-- - uu -u u-uu-u u--]
[τῇ δʼ ἄρʼ ἐπὶ προχοὰς Φυλληίδας, ἔνθα πάροιθεν], [- u u- uu- --uu -u u--]
[Διψακὸς υἷʼ Ἀθάμαντος ἑοῖς ὑπέδεκτο δόμοισιν,], [-uu - uu-u u- uu-u u--]
[ὁππόθʼ ἅμα κριῷ φεῦγεν πόλιν Ὀρχομενοῖο·], [-u u- -- -- uu -uu--]
[τίκτε δέ μιν νύμφη λειμωνιάς· οὐδέ οἱ ὕβρις], [-u u - -- --uu -u u --]
[ἥνδανεν, ἀλλʼ ἐθελημὸς ἐφʼ ὕδασι πατρὸς ἑοῖο], [-uu - uu-u u -uu -u u--]
[μητέρι συνναίεσκεν ἐπάκτια πώεα φέρβων.], [-uu ---u u-uu -uu --]
[τοῦ μέν θ᾽ἱερὸν αἶψα, καὶ εὐρείας ποταμοῖο], [- - -uu -u u --- uu--]
[ἠιόνας πεδίον τε, βαθυρρείοντά τε Κάλπην], [-uu- uu- u u---u u --]
[δερκόμενοι παράμειβον, ὁμῶς δʼ ἐπὶ ἤματι νύκτα], [-uu- uu-u u- uu -uu --]
[νήνεμον ἀκαμάτῃσιν ἐπερρώοντʼ ἐλάτῃσιν.], [-uu -uu-u u--- uu--]
[οἷον δὲ πλαδόωσαν ἐπισχίζοντες ἄρουραν], [-- - uu-u u---u u--]
[ἐργατίναι μογέουσι βόες, περὶ δʼ ἄσπετος ἱδρὼς], [-uu- uu-u u- uu -uu --]
[εἴβεται ἐκ λαγόνων τε καὶ αὐχένος· ὄμματα δέ σφιν], [-uu - uu- u u -uu -uu - -]
[λοξὰ παραστρωφῶνται ὑπὸ ζυγοῦ· αὐτὰρ ἀυτμὴ], [-u u---u u- uu -u u--]
[αὐαλέη στομάτων ἄμοτον βρέμει· οἱ δʼ ἐνὶ γαίῃ], [-uu- uu- uu- uu - uu --]
[χηλὰς σκηρίπτοντε πανημέριοι πονέονται.], [-- ---u u-uu- uu--]
[τοῖς ἴκελοι ἥρωες ὑπὲξ ἁλὸς εἷλκον ἐρετμά.], [- uu- --u u- uu -u u--]
[ἦμος δʼ οὔτʼ ἄρ πω φάος ἄμβροτον, οὔτʼ ἔτι λίην], [-- - - - uu -uu - uu --]
[ὀρφναίη πέλεται, λεπτὸν δʼ ἐπιδέδρομε νυκτὶ], [--- uu- -- uu-uu --]
[φέγγος, ὅτʼ ἀμφιλύκην μιν ἀνεγρόμενοι καλέουσιν,], [-u u -uu- u u-uu- uu--]
[τῆμος ἐρημαίης νήσου λιμένʼ εἰσελάσαντες], [-u u--- -- uu -uu--]
[Θυνιάδος, καμάτῳ πολυπήμονι βαῖνον ἔραζε.], [-uu- uu- uu-uu -u u--]
[τοῖσι δὲ Λητοῦς υἱός, ἀνερχόμενος Λυκίηθεν], [-u u -- -u u-uu- uu--]
[τῆλʼ ἐπʼ ἀπείρονα δῆμον Ὑπερβορέων ἀνθρώπων,], [- u u-uu -u u-uu- ---]
[ἐξεφάνη· χρύσεοι δὲ παρειάων ἑκάτερθεν], [-uu- uu- u u--- uu--]
[πλοχμοὶ βοτρυόεντες ἐπερρώοντο κιόντι·], [-- -uu-u u---u u--]
[λαιῇ δʼ ἀργύρεον νώμα βιόν, ἀμφὶ δὲ νώτοις], [-- -uu- -- uu -u u --]
[ἰοδόκη τετάνυστο κατωμαδόν· ἡ δʼ ὑπὸ ποσσὶν], [-uu- uu-u u-uu - uu --]
[σείετο νῆσος ὅλη, κλύζεν δʼ ἐπὶ κύματα χέρσῳ.], [-uu -u u- -- uu -uu --]
[τοὺς δʼ ἕλε θάμβος ἰδόντας ἀμήχανον· οὐδέ τις ἔτλη], [- uu -u u-u u-uu -u u --]
[ἀντίον αὐγάσσασθαι ἐς ὄμματα καλὰ θεοῖο.], [-uu ---u u -uu -u u--]
[στὰν δὲ κάτω νεύσαντες ἐπὶ χθονός· αὐτὰρ ὁ τηλοῦ], [- u u- --u u- uu -u u --]
[βῆ ῥʼ ἴμεναι πόντονδε διʼ ἠέρος· ὀψὲ δὲ τοῖον], [- uu- --u u -uu -u u --]
[Ὀρφεὺς ἔκφατο μῦθον ἀριστήεσσι πιφαύσκων·], [-- -uu -u u---u u--]
[‘εἰ δʼ ἄγε δὴ νῆσον μὲν Ἑωίου Ἀπόλλωνος], [- uu - -- u u-uu ----]
[τήνδʼ ἱερὴν κλείωμεν, ἐπεὶ πάντεσσι φαάνθη], [- uu- --u u- --u u--]
[ἠῷος μετιών· τὰ δὲ ῥέξομεν οἷα πάρεστιν,], [--- uu- u u -uu -u u--]
[βωμὸν ἀναστήσαντες ἐπάκτιον· εἰ δʼ ἂν ὀπίσσω], [-u u---u u-uu - u u--]
[γαῖαν ἐς Αἱμονίην ἀσκηθέα νόστον ὀπάσσῃ,], [-u u -uu- --uu -u u--]
[δὴ τότε οἱ κεραῶν ἐπὶ μηρία θήσομεν αἰγῶν.], [- uu - uu- uu -uu -uu --]
[νῦν δʼ αὔτως κνίσῃ λοιβῇσί τε μειλίξασθαι], [- -- -- --u u ----]
[κέκλομαι. ἀλλʼ ἵληθι ἄναξ, ἵληθι φαανθείς.’], [-uu - --u u- --u u--]
[ὧς ἄρʼ ἔφη· καὶ τοὶ μὲν ἄφαρ βωμὸν τετύκοντο], [- u u- - - u u- -- uu--]
[χερμάσιν· οἱ δʼ ἀνὰ νῆσον ἐδίνεον, ἐξερέοντες], [-uu - uu -u u-uu -uu--]
[εἴ κέ τινʼ ἢ κεμάδων, ἢ ἀγροτέρων ἐσίδοιεν], [- u u - uu- - -uu- uu--]
[αἰγῶν, οἷά τε πολλὰ βαθείῃ βόσκεται ὕλῃ.], [-- -u u -u u-- -uu --]
[τοῖσι δὲ Λητοΐδης ἄγρην πόρεν· ἐκ δέ νυ πάντων], [-u u -uu- -- uu - u u --]
[εὐαγέως ἱερῷ ἀνὰ διπλόα μηρία βωμῷ], [-uu- uu- uu -uu -uu --]
[καῖον, ἐπικλείοντες Ἑώιον Ἀπόλλωνα.], [-u u---u u-uu ----]
[ἀμφὶ δὲ δαιομένοις εὐρὺν χορὸν ἐστήσαντο,], [-u u -uu- -- uu ----]
[καλὸν Ἰηπαιήονʼ Ἰηπαιήονα Φοῖβον], [-u u---u u---uu --]
[μελπόμενοι· σὺν δέ σφιν ἐὺς πάις Οἰάγροιο], [-uu- - - - - uu ----]
[Βιστονίῃ φόρμιγγι λιγείης ἦρχεν ἀοιδῆς·], [-uu- --u u-- -u u--]
[ὥς ποτε πετραίῃ ὑπὸ δειράδι Παρνησσοῖο], [- uu --- uu -uu ----]
[Δελφύνην τόξοισι πελώριον ἐξενάριξεν,], [--- --u u-uu -uu--]
[κοῦρος ἐὼν ἔτι γυμνός, ἔτι πλοκάμοισι γεγηθώς.], [-u u- uu -u u- uu-u u--]
[ἱλήκοις· αἰεί τοι, ἄναξ, ἄτμητοι ἔθειραι,], [--- -- u u- --u u--]
[αἰὲν ἀδήλητοι· τὼς γὰρ θέμις. οἰόθι δʼ αὐτὴ], [-u u--- - - uu -uu --]
[Λητὼ Κοιογένεια φίλαις ἐν χερσὶν ἀφάσσει.], [-- -uu-u u- - -u u--]
[πολλὰ δὲ Κωρύκιαι νύμφαι, Πλείστοιο θύγατρες,], [-u u -uu- -- --u u--]
[θαρσύνεσκον ἔπεσσιν, Ἰήιε κεκληγυῖαι·], [---u u-u u-uu ----]
[ἔνθεν δὴ τόδε καλὸν ἐφύμνιον ἔπλετο Φοίβῳ.], [-- - uu -u u-uu -uu --]
[αὐτὰρ ἐπειδὴ τόνγε χορείῃ μέλψαν ἀοιδῇ,], [-u u-- -u u-- -u u--]
[λοιβαῖς εὐαγέεσσιν ἐπώμοσαν, ἦ μὲν ἀρήξειν], [-- -uu-u u-uu - u u--]
[ἀλλήλοις εἰσαιὲν ὁμοφροσύνῃσι νόοιο,], [--- --u u-uu-u u--]
[ἁπτόμενοι θυέων· καί τʼ εἰσέτι νῦν γε τέτυκται], [-uu- uu- - -uu - u u--]
[κεῖσʼ Ὁμονοίης ἱρὸν ἐύφρονος, ὅ ῥʼ ἐκάμοντο], [- uu-- -u u-uu - uu--]
[αὐτοὶ κυδίστην τότε δαίμονα πορσαίνοντες.], [-- --- uu -uu ----]
[ἦμος δὲ τρίτατον φάος ἤλυθε, δὴ τότʼ ἔπειτα], [-- - uu- uu -uu - u u--]
[ἀκραεῖ ζεφύρῳ νῆσον λίπον αἰπήεσσαν.], [--- uu- -- uu ----]
[ἔνθεν δʼ ἀντιπέρην ποταμοῦ στόμα Σαγγαρίοιο], [-- -uu- uu- uu -uu--]
[καὶ Μαριανδυνῶν ἀνδρῶν ἐριθηλέα γαῖαν], [- uu--- -- uu-uu --]
[ἠδὲ Λύκοιο ῥέεθρα καὶ Ἀνθεμοεισίδα λίμνην], [-u u-u u-u u -uu-uu --]
[δερκόμενοι παράμειβον· ὑπὸ πνοιῇ δὲ κάλωες], [-uu- uu-u u- -- u u--]
[ὅπλα τε νήια πάντα τινάσσετο νισσομένοισιν.], [-u u -uu -u u-uu -uu--]
[ἠῶθεν δʼ ἀνέμοιο διὰ κνέφας εὐνηθέντος], [--- uu-u u- uu ----]
[ἀσπασίως ἄκρης Ἀχερουσίδος ὅρμον ἵκοντο.], [-uu- -- uu-uu -u u--]
[ἡ μέν τε κρημνοῖσιν ἀνίσχεται ἠλιβάτοισιν,], [- - - --u u-uu -uu--]
[εἰς ἅλα δερκομένη Βιθυνίδα· τῇ δʼ ὑπὸ πέτραι], [- uu -uu- --uu - uu --]
[λισσάδες ἐρρίζωνται ἁλίβροχοι· ἀμφὶ δὲ τῇσιν], [-uu ---u u-uu -u u --]
[κῦμα κυλινδόμενον μεγάλα βρέμει· αὐτὰρ ὕπερθεν], [-u u-uu- uu- uu -u u--]
[ἀμφιλαφεῖς πλατάνιστοι ἐπʼ ἀκροτάτῃ πεφύασιν.], [-uu- uu-u u -uu- uu--]
[ἐκ δʼ αὐτῆς εἴσω κατακέκλιται ἤπειρόνδε], [- -- -- uu-uu ----]
[κοίλη ὕπαιθα νάπη, ἵνα τε σπέος ἔστʼ Ἀίδαο], [-u u-u u- uu - uu - uu--]
[ὕλῃ καὶ πέτρῃσιν ἐπηρεφές, ἔνθεν ἀυτμὴ], [-- - --u u-uu -u u--]
[πηγυλίς, ὀκρυόεντος ἀναπνείουσα μυχοῖο], [-uu -uu-u u---u u--]
[συνεχές, ἀργινόεσσαν ἀεὶ περιτέτροφε πάχνην,], [-uu -uu-u u- uu-uu --]
[ἥ τε μεσημβριόωντος ἰαίνεται ἠελίοιο.], [- u u-uu-u u-uu -uu--]
[σιγὴ δʼ οὔποτε τήνγε κατὰ βλοσυρὴν ἔχει ἄκρην,], [-- -uu -u u- uu- uu --]
[ἀλλʼ ἄμυδις πόντοιό θ᾽ὑπὸ στένει ἠχήεντος,], [- uu- --u u- uu ----]
[φύλλων τε πνοιῇσι τινασσομένων μυχίῃσιν.], [-- - --u u-uu- uu--]
[ἔνθα δὲ καὶ προχοαὶ ποταμοῦ Ἀχέροντος ἔασιν,], [-u u - uu- uu- uu-u u--]
[ὅς τε διὲξ ἄκρης ἀνερεύγεται εἰς ἅλα βάλλων], [- u u- -- uu-uu - uu --]
[ἠῴην· κοίλη δὲ φάραγξ κατάγει μιν ἄνωθεν.], [--- -- u u- uu- u u--]
[τὸν μὲν ἐν ὀψιγόνοισι Σοωναύτην ὀνόμηναν], [- u u -uu-u u--- uu--]
[Νισαῖοι Μεγαρῆες, ὅτε νάσσεσθαι ἔμελλον], [--- uu-u u- --u u--]
[γῆν Μαριανδυνῶν. δὴ γάρ σφεας ἐξεσάωσεν], [- uu--- - - uu -uu--]
[αὐτῇσιν νήεσσι, κακῇ χρίμψαντας ἀέλλῃ.], [--- --u u- --u u--]
[τῇ ῥʼ οἵ γʼ αὐτίκα νηὶ διὲξ Ἀχερουσίδος ἄκρης], [- - -uu -u u- uu-uu --]
[εἰσωποὶ ἀνέμοιο νέον λήγοντος ἔκελσαν.], [--- uu-u u- --u u--]
[οὐδʼ ἄρα δηθὰ Λύκον, κείνης πρόμον ἠπείροιο,], [- uu -u u- -- uu ----]
[καὶ Μαριανδυνοὺς λάθον ἀνέρας ὁρμισθέντες], [- uu--- uu -uu ----]
[αὐθένται Ἀμύκοιο κατὰ κλέος, ὃ πρὶν ἄκουον·], [--- uu-u u- uu - u u--]
[ἀλλὰ καὶ ἀρθμὸν ἔθεντο μετὰ σφίσι τοῖο ἕκητι.], [-u u -u u-u u- uu -u u--]
[αὐτὸν δʼ ὥστε θεὸν Πολυδεύκεα δεξιόωντο], [-- -u u- uu-uu -uu--]
[πάντοθεν ἀγρόμενοι· ἐπεὶ ἦ μάλα τοί γʼ ἐπὶ δηρὸν], [-uu -uu- uu - uu - uu --]
[ἀντιβίην Βέβρυξιν ὑπερφιάλοις πολέμιζον.], [-uu- --u u-uu- uu--]
[καὶ δὴ πασσυδίῃ μεγάρων ἔντοσθε Λύκοιο], [- - -uu- uu- --u u--]
[κεῖνʼ ἦμαρ φιλότητι, μετὰ πτολίεθρον ἰόντες,], [- -- uu-u u- uu-u u--]
[δαίτην ἀμφίεπον, τέρποντό τε θυμὸν ἔπεσσιν.], [-- -uu- --u u -u u--]
[Αἰσονίδης μέν οἱ γενεὴν καὶ οὔνομʼ ἑκάστου], [-uu- - - uu- - -u u--]
[σφωιτέρων μυθεῖθʼ ἑτάρων, Πελίαό τʼ ἐφετμάς,], [-uu- -- uu- uu-u u--]
[ἠδʼ ὡς Λημνιάδεσσιν ἐπεξεινοῦντο γυναιξίν,], [- - -uu-u u---u u--]
[ὅσσα τε Κύζικον ἀμφὶ Δολιονίην ἐτελεσσαν·], [-u u -uu -u u-uu- uu--]
[Μυσίδα δʼ ὡς ἀφίκοντο Κίον θ᾽,ὅθι κάλλιπον ἥρω], [-uu - uu-u u- uu -uu --]
[Ἡρακλέην ἀέκοντι νόῳ, Γλαύκοιό τε βάξιν], [-uu- uu-u u- --u u --]
[πέφραδε, καὶ Βέβρυκας ὅπως Ἄμυκόν τʼ ἐδάιξαν,], [-uu - --u u- uu- uu--]
[καὶ Φινῆος ἔειπε θεοπροπίας τε δύην τε,], [- --u u-u u-uu- u u- -]
[ἠδʼ ὡς Κυανέας πέτρας φύγον, ὥς τʼ ἀβόλησαν], [- - -uu- -- uu - uu--]
[Λητοΐδῃ κατὰ νῆσον. ὁ δʼ ἑξείης ἐνέποντος], [-uu- uu -u u --- uu--]
[θέλγετʼ ἀκουῇ θυμόν· ἄχος δʼ ἕλεν Ἡρακλῆι], [-u u-- -u u- uu ----]
[λειπομένῳ, καὶ τοῖον ἔπος πάντεσσι μετηύδα·], [-uu- - -u u- --u u--]
[‘ὦ φίλοι, οἵου φωτὸς ἀποπλαγχθέντες ἀρωγῆς], [- uu -- -u u---u u--]
[πείρετʼ ἐς Αἰήτην τόσσον πλόον. εὖ γὰρ ἐγώ μιν], [-u u --- -- uu - u u- -]
[Δασκύλου ἐν μεγάροισι καταυτόθι πατρὸς ἐμοῖο], [-uu - uu-u u-uu -u u--]
[οἶδʼ ἐσιδών, ὅτε δεῦρο διʼ Ἀσίδος ἠπείροιο], [- uu- uu -u u -uu ----]
[πεζὸς ἔβη ζωστῆρα φιλοπτολέμοιο κομίζων], [-u u- --u u-uu-u u--]
[Ἱππολύτης· ἐμὲ δʼ εὗρε νέον χνοάοντα ἰούλους.], [-uu- uu -u u- uu-u u--]
[ἔνθα δʼ ἐπὶ Πριόλαο κασιγνήτοιο θανόντος], [-u u- uu-u u---u u--]
[ἡμετέρου Μυσοῖσιν ὑπʼ ἀνδράσιν, ὅντινα λαὸς], [-uu- --u u -uu -uu --]
[οἰκτίστοις ἐλέγοισιν ὀδύρεται ἐξέτι κείνου,], [--- uu-u u-uu -uu --]
[ἀθλεύων Τιτίην ἀπεκαίνυτο πυγμαχέοντα], [--- uu- uu-uu -uu--]
[καρτερόν, ὃς πάντεσσι μετέπρεπεν ἠιθέοισιν], [-uu - --u u-uu -uu--]
[εἶδός τʼ ἠδὲ βίην· χαμάδις δέ οἱ ἤλασʼ ὀδόντας.], [-- -u u- uu- u u -u u--]
[αὐτὰρ ὁμοῦ Μυσοῖσιν ἐμῷ ὑπὸ πατρὶ δάμασσεν], [-u u- --u u- uu -u u--]
[καὶ Φρύγας, οἳ ναίουσιν ὁμώλακας ἧμιν ἀρούρας,], [- uu - --u u-uu -u u--]
[φῦλά τε Βιθυνῶν αὐτῇ κτεατίσσατο γαίῃ,], [-u u --- -- uu-uu --]
[ἔστʼ ἐπὶ Ῥηβαίου προχοὰς σκόπελόν τε Κολώνης·], [- uu --- uu- uu- u u--]
[Παφλαγόνες τʼ ἐπὶ τοῖς Πελοπήιοι εἴκαθον αὔτως,], [-uu- uu - uu-uu -uu --]
[ὅσσους Βιλλαίοιο μέλαν περιάγνυται ὕδωρ.], [-- ---u u- uu-uu --]
[ἀλλά με νῦν Βέβρυκες ὑπερβασίη τʼ Ἀμύκοιο], [-u u - --u u-uu- uu--]
[τηλόθι ναιετάοντος, ἐνόσφισαν, Ἡρακλῆος,], [-uu -uu-u u-uu ----]
[δὴν ἀποτεμνόμενοι γαίης ἅλις, ὄφρʼ ἐβάλοντο], [- uu-uu- -- uu - uu--]
[οὖρα βαθυρρείοντος ὑφʼ εἱαμεναῖς Ὑπίοιο.], [-u u---u u -uu- uu--]
[ἔμπης δʼ ἐξ ὑμέων ἔδοσαν τίσιν· οὐδέ ἕ φημι], [-- - uu- uu- uu -u u --]
[ἤματι τῷδʼ ἀέκητι θεῶν ἐπελάσσαι ἄρηα,], [-uu - uu-u u- uu-u u--]
[Τυνδαρίδην Βέβρυξιν, ὅτʼ ἀνέρα κεῖνον ἔπεφνεν.], [-uu- --u u -uu -u u--]
[τῶ νῦν ἥντινʼ ἐγὼ τῖσαι χάριν ἄρκιός εἰμι,], [- - -u u- -- uu -uu --]
[τίσω προφρονέως. ἡ γὰρ θέμις ηπεδανοισιν], [-- -uu- - - uu -uu--]
[ἀνδράσιν, εὖτʼ ἄρξωσιν ἀρείονες ἄλλοι ὀφέλλειν.], [-uu - --u u-uu -u u--]
[ξυνῇ μὲν πάντεσσιν ὁμόστολον ὔμμιν ἕπεσθαι], [-- - --u u-uu -u u--]
[Δάσκυλον ὀτρυνέω, ἐμὸν υἱέα· τοῖο δʼ ἰόντος,], [-uu -uu- uu -uu -u u--]
[ἦ τʼ ἂν ἐυξείνοισι διὲξ ἁλὸς ἀντιάοιτε], [- u u---u u- uu -uu--]
[ἀνδράσιν, ὄφρʼ αὐτοῖο ποτὶ στόμα Θερμώδοντος.], [-uu - --u u- uu ----]
[νόσφι δὲ Τυνδαρίδαις Ἀχερουσίδος ὑψόθεν ἄκρης], [-u u -uu- uu-uu -uu --]
[εἵσομαι ἱερὸν αἰπύ· τὸ μὲν μάλα τηλόθι πάντες], [-uu -uu -u u - uu -uu --]
[ναυτίλοι ἂμ πέλαγος θηεύμενοι ἱλάξονται·], [-uu - uu- --uu ----]
[καί κέ σφιν μετέπειτα πρὸ ἄστεος, οἷα θεοῖσιν,], [- - - uu-u u -uu -u u--]
[πίονας εὐα·ρότοιο γύας πεδίοιο ταμοίμην.’], [-uu -uu-u u- uu-u u--]
[ὧς τότε μὲν δαῖτʼ ἀμφὶ πανήμεροι ἑψιόωντο.], [- uu - - -u u-uu -uu--]
[ἦρί γε μὴν ἐπὶ νῆα κατήισαν ἐγκονέοντες·], [-u u - uu -u u-uu -uu--]
[καὶ δʼ αὐτὸς σὺν τοῖσι Λύκος κίε, μυρίʼ ὀπάσσας], [- -- - -u u- uu -u u--]
[δῶρα φέρειν· ἅμα δʼ υἷα δόμων ἔκπεμπε νέεσθαι.], [-u u- uu -u u- --u u--]
[ἔνθα δʼ Ἀβαντιάδην πεπρωμένη ἤλασε μοῖρα], [-u u-uu- --uu -uu --]
[Ἴδμονα, μαντοσύνῃσι κεκασμένον. ἀλλά μιν οὔτι], [-uu -uu-u u-uu -u u --]
[μαντοσύναι ἐσάωσαν, ἐπεὶ χρεὼ ἦγε δαμῆναι·], [-uu- uu-u u- uu -u u--]
[κεῖτο γὰρ εἱαμενῇ δονακώδεος ἐν ποταμοῖο], [-u u -uu- uu-uu - uu--]
[ψυχόμενος λαγόνας τε καὶ ἄσπετον ἰλύι νηδὺν], [-uu- uu- u u -uu -- --]
[κάπριος ἀργιόδων, ὀλοὸν τέρας, ὅν ῥα καὶ αὐταὶ], [-uu -uu- uu- uu - u u --]
[νύμφαι ἑλειονόμοι ὑπεδείδισαν· οὐδέ τις ἀνδρῶν], [-u u-uu- uu-uu -u u --]
[ἠείδει· οἶος δὲ κατὰ πλατὺ βόσκετο τῖφος.], [--- -- u u- uu -uu --]
[αὐτὰρ ὅ γʼ ἰλυόεντος ἀνὰ θρωσμοὺς ποταμοῖο], [-u u -uu-u u- -- uu--]
[νίσσετʼ Ἀβαντιάδης· ὁ δʼ ἄρʼ ἔκποθεν ἀφράστοιο], [-u u-uu- u u -uu ----]
[ὕψι μάλʼ ἐκ δονάκων ἀνεπάλμενος ἤλασε μηρὸν], [-u u - uu- uu-uu -uu --]
[ἀίγδην, μέσσας δὲ σὺν ὀστέῳ ἶνας ἔκερσεν.], [--- -- u u -uu -u u--]
[ὀξὺ δʼ ὅ γε κλάγξας οὔδει πέσεν· οἱ δὲ τυπέντος], [-u u - -- -- uu - u u--]
[ἀθρόοι ἀντιάχησαν. ὀρέξατο δʼ αἶψʼ ὀλοοῖο], [-uu -uu-u u-uu - uu--]
[Πηλεὺς αἰγανέῃ φύγαδʼ εἰς ἕλος ὁρμηθέντος], [-- -uu- uu - uu ----]
[καπρίου· ἔσσυτο δʼ αὖτις ἐναντίος· ἀλλά μιν Ἴδας], [-uu -uu -u u-uu -u u --]
[οὔτασε, βεβρυχὼς δὲ θοῷ περικάππεσε δουρί.], [-uu --- u u- uu-uu --]
[καὶ τὸν μὲν χαμάδις λίπον αὐτόθι πεπτηῶτα·], [- - - uu- uu -uu ----]
[τὸν δʼ ἕταροι ἐπὶ νῆα φέρον ψυχορραγέοντα,], [- uu- uu -u u- --uu--]
[ἀχνύμενοι, χείρεσσι δʼ ἑῶν ἐνικάτθανʼ ἑταίρων.], [-uu- --u u- uu-u u--]
[ἔνθα δὲ ναυτιλίης μὲν ἐρητύοντο μέλεσθαι,], [-u u -uu- u u---u u--]
[ἀμφὶ δὲ κηδείῃ νέκυος μένον ἀσχαλόωντες.], [-u u --- uu- uu -uu--]
[ἤματα δὲ τρία πάντα γόων· ἑτέρῳ δέ μιν ἤδη], [-uu - uu -u u- uu- u u --]
[τάρχυον μεγαλωστί· συνεκτερέιζε δὲ λαὸς], [--- uu-u u-uu-u u --]
[αὐτῷ ὁμοῦ βασιλῆι Λύκῳ· παρὰ δʼ ἄσπετα μῆλα,], [-u u- uu-u u- uu -uu --]
[ἣ θέμις οἰχομένοισι, ταφήια λαιμοτόμησαν.], [- uu -uu-u u-uu -uu--]
[καὶ δή τοι κέχυται τοῦδʼ ἀνέρος ἐν χθονὶ κείνῃ], [- - - uu- - -uu - uu --]
[τύμβος· σῆμα δʼ ἔπεστι καὶ ὀψιγόνοισιν ἰδέσθαι,], [-- -u u-u u -uu-u u--]
[νηίου ἐκ κοτίνοιο φάλαγξ· θαλέθει δέ τε φύλλοις], [-uu - uu-u u- uu- u u --]
[ἄκρης τυτθὸν ἔνερθʼ Ἀχερουσίδος. εἰ δέ με καὶ τὸ], [-- -u u- uu-uu - u u - -]
[χρειὼ ἀπηλεγέως Μουσέων ὕπο γηρύσασθαι,], [-u u-uu- -- uu ----]
[τόνδε πολισσοῦχον διεπέφραδε Βοιωτοῖσιν], [-u u--- uu-uu ----]
[Νισαίοισί τε Φοῖβος ἐπιρρήδην ἱλάεσθαι,], [---u u -u u--- uu--]
[ἀμφὶ δὲ τήνγε φάλαγγα παλαιγενέος κοτίνοιο], [-u u -u u-u u-uu- uu--]
[ἄστυ βαλεῖν· οἱ δʼ ἀντὶ θεουδέος Αἰολίδαο], [-u u- - -u u-uu -uu--]
[Ἴδμονος εἰσέτι νῦν Ἀγαμήστορα κυδαίνουσιν.], [-uu -uu - uu-uu ----]
[τίς γὰρ δὴ θάνεν ἄλλος; ἐπεὶ καὶ ἔτʼ αὖτις ἔχευαν], [- - - uu -u u- u u -u u--]
[ἥρωες τότε τύμβον ἀποφθιμένου ἑτάροιο.], [--- uu -u u-uu- uu--]
[δοιὰ γὰρ οὖν κείνων ἔτι σήματα φαίνεται ἀνδρῶν.], [-u u - -- uu -uu -uu --]
[Ἁγνιάδην Τῖφυν θανέειν φάτις· οὐδέ οἱ ἦεν], [-uu- -- uu- uu -u u --]
[μοῖρʼ ἔτι ναυτίλλεσθαι ἑκαστέρω. ἀλλά νυ καὶ τὸν], [- uu ---u u-uu -u u - -]
[αὖθι μινυνθαδίη πάτρης ἑκὰς εὔνασε νοῦσος,], [-u u-uu- -- uu -uu --]
[εἰσότʼ Ἀβαντιάδαο νέκυν κτερέιξεν ὅμιλος.], [-u u-uu-u u- uu-u u--]
[ἄτλητον δʼ ὀλοῷ ἐπὶ πήματι κῆδος ἕλοντο.], [--- uu- uu -uu -u u--]
[δὴ γὰρ ἐπεὶ καὶ τόνδε παρασχεδὸν ἐκτερέιξαν], [- u u- - -u u-uu -uu--]
[αὐτοῦ, ἀμηχανίῃσιν ἁλὸς προπάροιθε πεσόντες,], [-u u-uu-u u- uu-u u--]
[ἐντυπὰς εὐκήλως εἰλυμένοι οὔτε τι σίτου], [-uu --- --uu -u u --]
[μνώοντʼ οὔτε ποτοῖο· κατήμυσαν δʼ ἀχέεσσιν], [-- -u u-u u--- uu--]
[θυμόν, ἐπεὶ μάλα πολλὸν ἀπʼ ἐλπίδος ἔπλετο νόστος.], [-u u- uu -u u -uu -uu --]
[καί νύ κʼ ἔτι προτέρω τετιημένοι ἰσχανόωντο,], [- u u- uu- uu-uu -uu--]
[εἰ μὴ ἄρʼ Ἀγκαίῳ περιώσιον ἔμβαλεν Ἥρη], [- u u --- uu-uu -uu --]
[θάρσος, ὃν Ἰμβρασίοισι παρʼ ὕδασιν Ἀστυπάλαια], [-u u -uu-u u -uu -uu--]
[τίκτε Ποσειδάωνι· περιπρὸ γὰρ εὖ ἐκέκαστο], [-u u---u u-u u - uu--]
[ἰθύνειν, Πηλῆα δʼ ἐπεσσύμενος προσέειπεν·], [--- --u u-uu- uu--]
[‘Αἰακίδη, πῶς καλὸν ἀφειδήσαντας ἀέθλων], [-uu- - -u u---u u--]
[γαίῃ ἐν ἀλλοδαπῇ δὴν ἔμμεναι; οὐ μὲν ἄρηος], [-u u -uu- - -uu - u u--]
[ἴδριν ἐόντά με τόσσον ἄγει μετὰ κῶας Ἰήσων], [-u u-u u -u u- uu -u u--]
[παρθενίης ἀπάνευθεν, ὅσον τʼ ἐπιίστορα νηῶν.], [-uu- uu-u u- uu-uu --]
[τῶ μή μοι τυτθόν γε δέος περὶ νηὶ πελέσθω.], [- - - -- u u- uu -u u--]
[ὧς δὲ καὶ ὧλλοι δεῦρο δαήμονες ἄνδρες ἔασιν,], [- u u -- -u u-uu -u u--]
[τῶν ὅτινα πρύμνης ἐπιβήσομεν, οὔτις ἰάψει], [- uu- -- uu-uu -u u--]
[ναυτιλίην. ἀλλʼ ὦκα, παραιφάμενος τάδε πάντα,], [-uu- - -u u-uu- uu --]
[θαρσαλέως ὀρόθυνον ἐπιμνήσασθαι ἀέθλου.’], [-uu- uu-u u---u u--]
[ὧς φάτο· τοῖο δὲ θυμὸς ὀρέξατο γηθοσύνῃσιν.], [- uu -u u -u u-uu -uu--]
[αὐτίκα δʼ οὐ μετὰ δηρὸν ἐνὶ μέσσοις ἀγόρευσεν·], [-uu - uu -u u- -- uu--]
[‘δαιμόνιοι, τί νυ πένθος ἐτώσιον ἴσχομεν αὔτως;], [-uu- u u -u u-uu -uu --]
[οἱ μὲν γάρ ποθι τοῦτον, ὃν ἔλλαχον, οἶτον ὄλοντο·], [- - - uu -u u -uu -u u--]
[ἡμῖν δʼ ἐν γὰρ ἔασι κυβερνητῆρες ὁμίλῳ,], [-- - u u-u u---u u--]
[καὶ πολέες. τῶ μή τι διατριβώμεθα πείρης·], [- uu- - - u u---uu --]
[ἀλλʼ ἔγρεσθʼ εἰς ἔργον, ἀπορρίψαντες ἀνίας.’], [- -- - -u u---u u--]
[τὸν δʼ αὖτʼ Αἴσονος υἱὸς ἀμηχανέων προσέειπεν·], [- - -uu -u u-uu- uu--]
[‘Αἰακίδη, πῇ δʼ οἵδε κυβερνητῆρες ἔασιν;], [-uu- - -u u---u u--]
[οὓς μὲν γὰρ τὸ πάροιθε δαήμονας εὐχόμεθʼ εἶναι,], [- - - u u-u u-uu -uu --]
[οἱ δὲ κατηφήσαντες ἐμεῦ πλέον ἀσχαλόωσιν.], [- u u---u u- uu -uu--]
[τῶ καὶ ὁμοῦ φθιμένοισι κακὴν προτιόσσομαι ἄτην,], [- u u- uu-u u- uu-uu --]
[εἰ δὴ μήτʼ ὀλοοῖο μετὰ πτόλιν Αἰήταο], [- - - uu-u u- uu ----]
[ἔσσεται, ἠὲ καὶ αὖτις ἐς Ἑλλάδα γαῖαν ἱκέσθαι], [-uu -u u -u u -uu -u u--]
[πετράων ἔκτοσθε, κατʼ αὐτόθι δʼ ἄμμε καλύψει], [--- --u u -uu -u u--]
[ἀκλειῶς κακὸς οἶτος, ἐτώσια γηράσκοντας.’], [--- uu -u u-uu ----]
[ὧς ἔφατʼ· Ἀγκαῖος δὲ μάλʼ ἐσσυμένως ὑπέδεκτο], [- uu --- u u -uu- uu--]
[νῆα θοὴν ἄξειν· δὴ γὰρ θεοῦ ἐτράπεθʼ ὁρμῇ.], [-u u- -- - - uu -uu --]
[τὸν δὲ μετʼ Ἐργῖνος καὶ Ναύπλιος Εὔφημός τε], [- u u --- - -uu --- -]
[ὤρνυντʼ, ἰθύνειν λελιημένοι. ἀλλʼ ἄρα τούς γε], [-- --- uu-uu - uu - -]
[ἔσχεθον· Ἀγκαίῳ δὲ πολεῖς ᾔνησαν ἑταίρων.], [-uu --- u u- --u u--]
[Ἠῷοι δἤπειτα δυωδεκάτῳ ἐπέβαινον], [--- --u u-uu- uu--]
[ἤματι· δὴ γάρ σφιν ζεφύρου μέγας οὖρος ἄητο.], [-uu - - - uu- uu -u u--]
[καρπαλίμως δʼ Ἀχέροντα διεξεπέρησαν ἐρετμοῖς,], [-uu- uu-u u-uu-u u--]
[ἐκ δʼ ἔχεαν πίσυνοι ἀνέμῳ λίνα, πουλὺ δʼ ἐπιπρὸ], [- uu- uu- uu- uu -u u--]
[λαιφέων πεπταμένων τέμνον πλόον εὐδιόωντες.], [-- -uu- -- uu -uu--]
[ὦκα δὲ Καλλιχόροιο παρὰ προχοὰς ποταμοῖο], [-u u -uu-u u- uu- uu--]
[ἤλυθον, ἔνθʼ ἐνέπουσι Διὸς Νυσήιον υἷα,], [-uu - uu-u u- --uu --]
[Ἰνδῶν ἡνίκα φῦλα λιπὼν κατενάσσατο Θήβας,], [-- -uu -u u- uu-uu --]
[ὀργιάσαι, στῆσαί τε χοροὺς ἄντροιο πάροιθεν,], [-uu- -- u u- --u u--]
[ᾧ ἐν ἀμειδήτους ἁγίας ηὐλίζετο νύκτας,], [- u u--- uu- --uu --]
[ἐξ οὗ Καλλίχορον ποταμὸν περιναιετάοντες], [- - -uu- uu- uu-uu--]
[ἠδὲ καὶ Αὐλίον ἄντρον ἐπωνυμίην καλέουσιν.], [-u u -uu -u u-uu- uu--]
[ἔνθεν δὲ Σθενέλου τάφον ἔδρακον Ἀκτορίδαο,], [-- - uu- uu -uu -uu--]
[ὅς ῥά τʼ Ἀμαζονίδων πολυθαρσέος ἐκ πολέμοιο], [- u u-uu- uu-uu - uu--]
[ἂψ ἀνιὼν (δὴ γὰρ συνανήλυθεν Ἡρακλῆι)], [- uu- - - uu-uu ----]
[βλήμενος ἰῷ κεῖθεν ἐπʼ ἀγχιάλου θάνεν ἀκτῆς.], [-uu -- -u u -uu- uu --]
[οὐ μέν θην προτέρω ἔτʼ ἐμέτρεον. ἧκε γὰρ αὐτὴ], [- - - uu- u u-uu -u u --]
[Φερσεφόνη ψυχὴν πολυδάκρυον Ἀκτορίδαο], [-uu- -- uu-uu -uu--]
[λισσομένην τυτθόν περ ὁμήθεας ἄνδρας ἰδέσθαι.], [-uu- -- u u-uu -u u--]
[τύμβου δὲ στεφάνης ἐπιβὰς σκοπιάζετο νῆα], [-- - uu- uu- uu-uu --]
[τοῖος ἐών, οἷος πόλεμόνδʼ ἴεν· ἀμφὶ δὲ καλὴ], [-u u- -- uu- uu -u u --]
[τετράφαλος φοίνικι λόφῳ ἐπελάμπετο πήληξ.], [-uu- --u u- uu-uu --]
[καί ῥʼ ὁ μὲν αὖτις ἔδυνε μέγαν ζόφον· οἱ δʼ ἐσιδόντες], [- u u -u u-u u- uu - uu--]
[θάμβησαν· τοὺς δʼ ὦρσε θεοπροπέων ἐπικέλσαι], [--- - -u u-uu- uu--]
[Ἀμπυκίδης Μόψος λοιβῇσί τε μειλίξασθαι.], [-uu- -- --u u ----]
[οἱ δʼ ἀνὰ μὲν κραιπνῶς λαῖφος σπάσαν, ἐκ δὲ βαλόντες], [- uu - -- -- uu - u u--]
[πείσματʼ ἐν αἰγιαλῷ Σθενέλου τάφον ἀμφεπένοντο,], [-u u -uu- uu- uu -uu--]
[χύτλα τέ οἱ χεύοντο, καὶ ἥγνισαν ἔντομα μήλων.], [-u u - --u u -uu -uu --]
[ἄνδιχα δʼ αὖ χύτλων νηοσσόῳ Ἀπόλλωνι], [-uu - -- --uu ----]
[βωμὸν δειμάμενοι μῆρʼ ἔφλεγον ἂν δὲ καὶ Ὀρφεὺς], [-- -uu- - -uu - u u --]
[θῆκε λύρην· ἐκ τοῦ δὲ Λύρη πέλει οὔνομα χώρῳ.], [-u u- - - u u- uu -uu --]
[αὐτίκα δʼ οἵ γʼ ἀνέμοιο κατασπέρχοντος ἔβησαν], [-uu - uu-u u---u u--]
[νῆʼ ἔπι· κὰδ δʼ ἄρα λαῖφος ἐρυσσάμενοι τανύοντο], [- uu - uu -u u-uu- uu--]
[ἐς πόδας ἀμφοτέρους· ἡ δʼ ἐς πέλαγος πεφόρητο], [- uu -uu- - - uu- uu--]
[ἐντενές, ἠύτε τίς τε διʼ ἠέρος ὑψόθι κίρκος], [-uu -uu - u u -uu -uu --]
[ταρσὸν ἐφεὶς πνοιῇ φέρεται ταχύς, οὐδὲ τινάσσει], [-u u- -- uu- uu -u u--]
[ῥιπήν, εὐκήλοισιν ἐνευδιόων πτερύγεσσιν.], [-- ---u u-uu- uu--]
[καὶ δὴ Παρθενίοιο ῥοὰς ἁλιμυρήεντος,], [- - -uu-u u- uu----]
[πρηυτάτου ποταμοῦ, παρεμέτρεον, ᾧ ἔνι κούρη], [--- uu- uu-uu - uu --]
[Λητωίς, ἄγρηθεν ὅτʼ οὐρανὸν εἰσαναβαίνῃ,], [--- --u u -uu -uu--]
[ὃν δέμας ἱμερτοῖσιν ἀναψύχει ὑδάτεσσιν.], [- uu ---u u-uu ----]
[νυκτί δʼ ἔπειτʼ ἄλληκτον ἐπιπροτέρωσε θέοντες], [-u u- --u u-uu-u u--]
[σήσαμον αἰπεινούς τε παρεξενέοντʼ Ἐρυθίνους,], [-uu --- u u-uu- uu--]
[Κρωβίαλον, Κρώμναν τε καὶ ὑλήεντα Κύτωρον.], [-uu- -- u u ---u u--]
[ἔνθεν δʼ αὖτε Κάραμβιν ἅμʼ ἠελίοιο βολῇσιν], [-- -u u-u u -uu-u u--]
[γνάμψαντες παρὰ πουλὺν ἔπειτʼ ἤλαυνον ἐρετμοῖς], [--- uu -u u- --u u--]
[αἰγιαλὸν πρόπαν ἦμαρ ὁμῶς καὶ ἐπʼ ἤματι νύκτα.], [-uu- uu -u u- u u -uu --]
[αὐτίκα δʼ Ἀσσυρίης ἐπέβαν χθονός, ἔνθα Σινώπην,], [-uu -uu- uu- uu -u u--]
[θυγατέρʼ Ἀσωποῖο, καθίσσατο, καί οἱ ὄπασσεν], [-uu ---u u-uu - u u--]
[παρθενίην Ζεὺς αὐτός, ὑποσχεσίῃσι δολωθείς.], [-uu- - -u u-uu-u u--]
[δὴ γὰρ ὁ μὲν φιλότητος ἐέλδετο· νεῦσε δʼ ὅ γʼ αὐτῇ], [- u u - uu-u u-uu -u u --]
[δωσέμεναι, ὅ κεν ᾗσι μετὰ φρεσὶν ἰθύσειεν.], [-uu- u u -u u- uu ----]
[ἡ δέ ἑ παρθενίην ᾐτήσατο κερδοσύνῃσιν.], [- u u -uu- --uu -uu--]
[ὧς δὲ καὶ Ἀπόλλωνα παρήπαφεν εὐνηθῆναι], [- u u ---u u-uu ----]
[ἱέμενον, ποταμόν τʼ ἐπὶ τοῖς Ἅλυν· οὐδὲ μὲν ἀνδρῶν], [-uu- uu- uu - uu -u u --]
[τήνγε τις ἱμερτῇσιν ἐν ἀγκοίνῃσι δάμασσεν.], [-u u ---u u ---u u--]
[ἔνθα δὲ Τρικκαίοιο ἀγαυοῦ Δηιμάχοιο], [-u u ---u u-- -uu--]
[υἷες, Δηιλέων τε καὶ Αὐτόλυκος Φλογίος τε], [-- -uu- u u -uu- uu- -]
[τῆμος ἔθʼ, Ἡρακλῆος ἀποπλαγχθέντες, ἔναιον·], [-u u ---u u---u u--]
[οἵ ῥα τόθʼ, ὡς ἐνόησαν ἀριστήων στόλον ἀνδρῶν,], [- u u - uu-u u--- uu --]
[σφᾶς αὐτοὺς νημερτὲς ἐπέφραδον ἀντιάσαντες·], [- -- --u u-uu -uu--]
[οὐδʼ ἔτι μιμνάζειν θέλον ἔμπεδον, ἀλλʼ ἐνὶ νηί,], [- uu --- uu -uu - uu --]
[Ἀργέσταο παρᾶσσον ἐπιπνείοντος, ἔβησαν.], [---u u-u u---u u--]
[τοῖσι δʼ ὁμοῦ μετέπειτα θοῇ πεφορημένοι αὔρῃ], [-u u- uu-u u- uu-uu --]
[λεῖπον Ἅλυν ποταμόν, λεῖπον δʼ ἀγχίρροον Ἶριν,], [-u u- uu- -- --uu --]
[ἠδὲ καὶ Ἀσσυρίης πρόχυσιν χθονός· ἤματι δʼ αὐτῷ], [-u u -uu- uu- uu -uu --]
[γνάμψαν Ἀμαζονίδων ἕκαθεν λιμενήοχον ἄκρην.], [-u u-uu- uu- uu-uu --]
[ἔνθα ποτὲ προμολοῦσαν Ἀρητιάδα Μελανίππην], [-u u- uu-u u-uu- uu--]
[ἥρως Ἡρακλέης ἐλοχήσατο, καί οἱ ἄποινα], [-- -uu- uu-uu - u u--]
[Ἱππολύτη ζωστῆρα παναίολον ἐγγυάλιξεν], [-uu- --u u-uu -uu--]
[ἀμφὶ κασιγνήτης· ὁ δʼ ἀπήμονα πέμψεν ὀπίσσω.], [-u u--- u u-uu -u u--]
[τῆς οἵ γʼ ἐν κόλπῳ, προχοαῖς ἔπι Θερμώδοντος,], [- - - -- uu- uu ----]
[κέλσαν, ἐπεὶ καὶ πόντος ὀρίνετο νισσομένοισιν.], [-u u- - -u u-uu -uu--]
[τῷ δʼ οὔτις ποταμῶν ἐναλίγκιος, οὐδὲ ῥέεθρα], [- -- uu- uu-uu -u u--]
[τόσσʼ ἐπὶ γαῖαν ἵησι παρὲξ ἕθεν ἄνδιχα βάλλων.], [- uu -u u-u u- uu -uu --]
[τετράκις εἰς ἑκατὸν δεύοιτό κεν, εἴ τις ἕκαστα], [-uu - uu- --u u - u u--]
[πεμπάζοι· μία δʼ οἴη ἐτήτυμος ἔπλετο πηγή.], [--- uu -u u-uu -uu --]
[ἡ μέν τʼ ἐξ ὀρέων κατανίσσεται ἤπειρόνδε], [- - - uu- uu-uu ----]
[ὑψηλῶν, ἅ τέ φασιν Ἀμαζόνια κλείεσθαι.], [--- u u -u u-uu- ---]
[ἔνθεν δʼ αἰπυτέρην ἐπικίδναται ἔνδοθι γαῖαν], [-- -uu- uu-uu -uu --]
[ἀντικρύ· τῶ καί οἱ ἐπίστροφοί εἰσι κέλευθοι·], [--- - - u u-uu -u u--]
[αἰεὶ δʼ ἄλλυδις ἄλλη, ὅπῃ κύρσειε μάλιστα], [-- -uu -u u- --u u--]
[ἠπείρου χθαμαλῆς, εἱλίσσεται· ἡ μὲν ἄπωθεν,], [--- uu- --uu - u u--]
[ἡ δὲ πέλας· πολέες δὲ πόροι νώνυμνοι ἔασιν,], [- u u- uu- u u- --u u--]
[ὅππῃ ὑπεξαφύονται· ὁ δʼ ἀμφαδὸν ἄμμιγα παύροις], [-u u-uu-u u -uu -uu --]
[πόντον ἐς Ἄξεινον κυρτὴν ὑπερεύγεται ἄκρην.], [-u u --- -- uu-uu --]
[καί νύ κε δηθύνοντες Ἀμαζονίδεσσιν ἔμιξαν], [- u u ---u u-uu-u u--]
[ὑσμίνην, καὶ δʼ οὔ κεν ἀναιμωτί γ᾽ἐρίδηναν], [--- - - u u--- uu---]
[οὐ γὰρ Ἀμαζονίδες μάλʼ ἐπήτιδες, οὐδὲ θέμιστας], [- u u-uu- u u-uu -u u--]
[τίουσαι πεδίον Δοιάντιον ἀμφενέμοντο·], [--- uu- --uu -uu--]
[ἀλλʼ ὕβρις στονόεσσα καὶ Ἄρεος ἔργα μεμήλει·], [- -- uu-u u -uu -u u--]
[δὴ γὰρ καὶ γενεὴν ἔσαν Ἄρεος Ἁρμονίης τε], [- - - uu- uu -uu -uu- -]
[νύμφης, ἥ τʼ Ἄρηϊ φιλοπτολέμους τέκε κούρας,], [-- - --u u-uu- uu --]
[ἄλσεος Ἀκμονίοιο κατὰ πτύχας εὐνηθεῖσα], [-uu -uu-u u- uu -----]
[εἰ μὴ ἄρʼ ἐκ Διόθεν πνοιαὶ πάλιν Ἀργέσταο], [- u u - uu- -- uu ----]
[ἤλυθον· οἱ δʼ ἀνέμῳ περιηγέα κάλλιπον ἀκτήν,], [-uu - uu- uu-uu -uu --]
[ἔνθα Θεμισκύρειαι Ἀμαζόνες ὡπλίζοντο.], [-u u---u u-uu ----]
[οὐ γὰρ ὁμηγερέες μίαν ἂμ πόλιν, ἀλλʼ ἀνὰ γαῖαν], [- u u-uu- uu - uu - uu --]
[κεκριμέναι κατὰ φῦλα διάτριχα ναιετάασκον·], [-uu- uu -u u-uu -uu--]
[νόσφι μὲν αἵδʼ αὐταί, τῇσιν τότε κοιρανέεσκεν], [-u u - -- -- uu -uu--]
[Ἱππολύτη, νόσφιν δὲ Λυκάστιαι ἀμφενέμοντο,], [-uu- -- u u-uu -uu--]
[νόσφι δʼ ἀκοντοβόλοι Χαδήσιαι. ἤματι δʼ ἄλλῳ], [-u u-uu- --uu -uu --]
[νυκτί τʼ ἐπιπλομένῃ Χαλύβων παρὰ γαῖαν ἵκοντο.], [-u u-uu- uu- uu -u u--]
[τοῖσι μὲν οὔτε βοῶν ἄροτος μέλει, οὔτε τις ἄλλη], [-u u -u u- uu- uu -u u --]
[φυταλιὴ καρποῖο μελίφρονος· οὐδὲ μὲν οἵγε], [-uu- --u u-uu -u u --]
[ποίμνας ἑρσήεντι νομῷ ἔνι ποιμαίνουσιν.], [-- ---u u- uu ----]
[ἀλλὰ σιδηροφόρον στυφελὴν χθόνα γατομέοντες], [-u u-uu- uu- uu -uu--]
[ὦνον ἀμείβονται βιοτήσιον, οὐδέ ποτέ σφιν], [-u u--- uu-uu -u u- -]
[ἠὼς ἀντέλλει καμάτων ἄτερ, ἀλλὰ κελαινῇ], [-- --- uu- uu -u u--]
[λιγνύι καὶ καπνῷ κάματον βαρὺν ὀτλεύουσιν.], [-- - -- uu- uu ----]
[τοὺς δὲ μετʼ αὐτίκʼ ἔπειτα Γενηταίου Διὸς ἄκρην], [- u u -u u-u u--- uu --]
[γνάμψαντες σώοντο παρὲκ Τιβαρηνίδα γαῖαν.], [--- --u u- uu-uu --]
[ἔνθʼ ἐπεὶ ἄρ κε τέκωνται ὑπʼ ἀνδράσι τέκνα γυναῖκες,], [- uu - u u-u u -uu -u u--]
[αὐτοὶ μὲν στενάχουσιν ἐνὶ λεχέεσσι πεσόντες,], [-- - uu-u u- uu-u u--]
[κράατα δησάμενοι· ταὶ δʼ εὖ κομέουσιν ἐδωδῇ], [-uu -uu- - - uu-u u--]
[ἀνέρας, ἠδὲ λοετρὰ λεχώια τοῖσι πένονται.], [-uu -u u-u u-uu -u u--]
[ἱρὸν δʼ αὖτʼ ἐπὶ τοῖσιν ὄρος καὶ γαῖαν ἄμειβον,], [-- - uu -u u- - -u u--]
[ᾗ ἔνι Μοσσύνοικοι ἀνʼ οὔρεα ναιετάουσιν], [- uu ---u u -uu -uu--]
[μόσσυνας, καὶ δʼ αὐτοὶ ἐπώνυμοι ἔνθεν ἔασιν.], [--- - -u u-uu -u u--]
[ἀλλοίη δὲ δίκη καὶ θέσμια τοῖσι τέτυκται.], [--- u u- - -uu -u u--]
[ὅσσα μὲν ἀμφαδίην ῥέζειν θέμις, ἢ ἐνὶ δήμῳ,], [-u u -uu- -- uu - uu --]
[ἢ ἀγορῇ, τάδε πάντα δόμοις ἔνι μηχανόωνται·], [- uu- uu -u u- uu -uu--]
[ὅσσα δʼ ἐνὶ μεγάροις πεπονήμεθα, κεῖνα θύραζε], [-u u- uu- uu-uu -u u--]
[ἀψεγέως μέσσῃσιν ἐνὶ ῥέζουσιν ἀγυιαῖς.], [-uu- --u u- --u u--]
[οὐδʼ εὐνῆς αἰδὼς ἐπιδήμιος, ἀλλά, σύες ὣς], [- -- -- uu-uu -u u- -]
[φορβάδες, οὐδʼ ἠβαιὸν ἀτυζόμενοι παρεόντας,], [-uu - --u u-uu- uu--]
[μίσγονται χαμάδις ξυνῇ φιλότητι γυναικῶν.], [--- uu- -- uu-u u--]
[αὐτὰρ ἐν ὑψίστῳ βασιλεὺς μόσσυνι θαάσσων], [-u u --- uu- --u u--]
[ἰθείας πολέεσσι δίκας λαοῖσι δικάζει,], [--- uu-u u- --u u--]
[σχέτλιος. ἢν γάρ πού τί θεμιστεύων ἀλίτηται,], [-uu - - - u u--- uu--]
[λιμῷ μιν κεῖνʼ ἦμαρ ἐνικλείσαντες ἔχουσιν.], [-- - - -u u---u u--]
[τοὺς παρανισσόμενοι καὶ δὴ σχεδὸν ἀντιπέρηθεν], [- uu-uu- - - uu -uu--]
[νήσου Ἀρητιάδος τέμνον πλόον εἰρεσίῃσιν], [-u u-uu- -- uu -uu--]
[ἠμάτιοι· λιαρὴ γὰρ ὑπὸ κνέφας ἔλλιπεν αὔρη.], [-uu- uu- u u- uu -uu --]
[ἤδη καί τινʼ ὕπερθεν Ἀρήιον ἀίσσοντα], [-- - u u-u u-uu ----]
[ἐνναέτην νήσοιο διʼ ἠέρος ὄρνιν ἴδοντο,], [-uu- --u u -uu -u u--]
[ὅς ῥα τιναξάμενος πτέρυγας κατὰ νῆα θέουσαν], [- u u-uu- uu- uu -u u--]
[ἧκʼ ἐπί οἱ πτερὸν ὀξύ· τὸ δʼ ἐν λαιῷ πέσεν ὤμῳ], [- uu - uu -u u - -- uu --]
[δίου Ὀιλῆος· μεθέηκε δὲ χερσὶν ἐρετμὸν], [-u u--- uu-u u -u u--]
[βλήμενος· οἱ δὲ τάφον πτερόεν βέλος εἰσορόωντες.], [-uu - u u- uu- uu -uu--]
[καὶ τὸ μὲν ἐξείρυσσε παρεδριόων Ἐρυβώτης,], [- u u ---u u-uu- uu--]
[ἕλκος δὲ ξυνέδησεν, ἀπὸ σφετέρου κολεοῖο], [-- - uu-u u- uu- uu--]
[λυσάμενος τελαμῶνα κατήορον· ἐκ δʼ ἐφαάνθη], [-uu- uu-u u-uu - uu--]
[ἄλλος ἐπὶ προτέρῳ πεποτημένος· ἀλλά μιν ἥρως], [-u u- uu- uu-uu -u u --]
[Εὐρυτίδης Κλυτίος (πρὸ γὰρ ἀγκύλα τείνατο τόξα,], [-uu- uu- u u -uu -uu --]
[ἧκε δʼ ἐπʼ οἰωνὸν ταχινὸν βέλος) αὐτὰρ ἔπειτα], [-u u --- uu- uu -u u--]
[πλῆξεν· δινηθεὶς δὲ θοῆς πέσεν ἀγχόθι νηός.], [-- --- u u- uu -uu --]
[τοῖσιν δʼ Ἀμφιδάμας μυθήσατο, παῖς Ἀλεοῖο·], [-- -uu- --uu - uu--]
[‘νῆσος μὲν πέλας ἧμιν Ἀρητιάς· ἴστε καὶ αὐτοὶ], [-- - uu -u u-uu -u u --]
[τούσδʼ ὄρνιθας ἰδόντες. ἐγὼ δʼ οὐκ ἔλπομαι ἰοὺς], [- --u u-u u- - -uu --]
[τόσσον ἐπαρκέσσειν εἰς ἔκβασιν. ἀλλά τινʼ ἄλλην], [-u u--- - -uu -u u --]
[μῆτιν πορσύνωμεν ἐπίρροθον, εἴ γ᾽ἐπικέλσαι], [-- ---u u-uu - uu--]
[μέλλετε, Φινῆος μεμνημένοι, ὡς ἐπέτελλεν.], [-uu --- --uu - uu--]
[οὐδὲ γὰρ Ἡρακλέης, ὁπότʼ ἤλυθεν Ἀρκαδίηνδε,], [-u u -uu- uu -uu -uu--]
[πλωίδας ὄρνιθας Στυμφαλίδας ἔσθενε λίμνης], [-uu --- --uu -uu --]
[ὤσασθαι τόξοισι, τὸ μέν τʼ ἐγὼ αὐτὸς ὄπωπα.], [--- --u u - uu -u u--]
[ἀλλʼ ὅγε χαλκείην πλατάγην ἐνὶ χερσὶ τινάσσων], [- uu --- uu- uu -u u--]
[δούπει ἐπὶ σκοπιῆς περιμήκεος· αἱ δʼ ἐφέβοντο], [-u u- uu- uu-uu - uu--]
[τηλοῦ, ἀτυζηλῷ ὑπὸ δείματι κεκληγυῖαι.], [-u u--- uu -uu ----]
[τῶ καὶ νῦν τοίην τινʼ ἐπιφραζώμεθα μῆτιν·], [- - - -- u u---uu --]
[αὐτὸς δʼ ἂν τὸ πάροιθεν ἐπιφρασθεὶς ἐνέποιμι.], [-- - u u-u u--- uu--]
[ἀνθέμενοι κεφαλῇσιν ἀερσιλόφους τρυφαλείας,], [-uu- uu-u u-uu- uu--]
[ἡμίσεες μὲν ἐρέσσετʼ ἀμοιβαδίς, ἡμίσεες δὲ], [-uu- u u-u u-uu -uu- -]
[δούρασί τε ξυστοῖσι καὶ ἀσπίσιν ἄρσετε νῆα.], [-uu - --u u -uu -uu --]
[αὐτὰρ πασσυδίῃ περιώσιον ὄρνυτʼ ἀυτὴν], [-- -uu- uu-uu -u u--]
[ἀθρόοι, ὄφρα κολῳὸν ἀηθείῃ φοβέωνται], [-uu -u u-u u--- uu--]
[νεύοντάς τε λόφους καὶ ἐπήορα δούραθʼ ὕπερθεν.], [--- u u- u u-uu -u u--]
[εἰ δέ κεν αὐτὴν νῆσον ἱκώμεθα, δὴ τότʼ ἔπειτα], [- u u -- -u u-uu - u u--]
[σὺν κελάδῳ σακέεσσι πελώριον ὄρσετε δοῦπον.’], [- uu- uu-u u-uu -uu --]
[ὧς ἄρʼ ἔφη· πάντεσσι δʼ ἐπίρροθος ἥνδανε μῆτις.], [- u u- --u u-uu -uu --]
[ἀμφὶ δὲ χαλκείας κόρυθας κεφαλῇσιν ἔθεντο], [-u u --- uu- uu-u u--]
[δεινὸν λαμπομένας, ἐπὶ δὲ λόφοι ἐσσείοντο], [-- -uu- uu - uu ----]
[φοινίκεοι. καὶ τοὶ μὲν ἀμοιβήδην ἐλάασκον·], [-uu- - - u u--- uu--]
[τοὶ δʼ αὖτʼ ἐγχείῃσι καὶ ἀσπίσι νῆʼ ἐκάλυψαν.], [- - ---u u -uu - uu--]
[ὡς δʼ ὅτε τις κεράμῳ κατερέψεται ἑρκίον ἀνήρ,], [- uu - uu- uu-uu -uu --]
[δώματος ἀγλαΐην τε καὶ ὑετοῦ ἔμμεναι ἄλκαρ,], [-uu -uu- u u -uu -uu --]
[ἄλλῳ δʼ ἔμπεδον ἄλλος ὁμῶς ἐπαμοιβὸς ἄρηρεν·], [-- -uu -u u- uu-u u--]
[ὧς οἵ γʼ ἀσπίσι νῆα συναρτύναντες ἔρεψαν.], [- - -uu -u u---u u--]
[οἵη δὲ κλαγγὴ δῄου πέλει ἐξ ὁμάδοιο], [-- - -- -- uu - uu--]
[ἀνδρῶν κινυμένων, ὁπότε ξυνίωσι φάλαγγες,], [-- -uu- uu- uu-u u--]
[τοίη ἄρʼ ὑψόθι νηὸς ἐς ἠέρα κίδνατʼ ἀυτή.], [-u u -uu -u u -uu -u u--]
[οὐδέ τινʼ οἰωνῶν ἔτʼ ἐσέδρακον, ἀλλʼ ὅτε νήσῳ], [-u u --- u u-uu - uu --]
[χρίμψαντες σακέεσσιν ἐπέκτυπον, αὐτίκʼ ἄρʼ οἵγε], [--- uu-u u-uu -u u --]
[μυρίοι ἔνθα καὶ ἔνθα πεφυζότες ἠερέθοντο.], [-uu -u u -u u-uu -uu--]
[ὡς δʼ ὁπότε Κρονίδης πυκινὴν ἐφέηκε χάλαζαν], [- uu- uu- uu- uu-u u--]
[ἐκ νεφέων ἀνά τʼ ἄστυ καὶ οἰκία, τοὶ δʼ ὑπὸ τοῖσιν], [- uu- uu -u u -uu - uu --]
[ἐνναέται κόναβον τεγέων ὕπερ εἰσαΐοντες], [-uu- uu- uu- uu -uu--]
[ἧνται ἀκήν, ἐπεὶ οὔ σφε κατέλλαβε χείματος ὥρη], [-u u- uu - u u-uu -uu --]
[ἀπροφάτως, ἀλλὰ πρὶν ἐκαρτύναντο μέλαθρον·], [-uu- -- u u---u u--]
[ὧς πυκινὰ πτερὰ τοῖσιν ἐφίεσαν ἀίσσοντες], [- uu- uu -u u-uu ----]
[ὕψι μάλʼ ἂμ πέλαγος περάτης εἰς οὔρεα γαίης.], [-u u - uu- uu- - -uu --]
[τίς γὰρ δὴ Φινῆος ἔην νόος, ἐνθάδε κέλσαι], [- - - --u u- uu -uu --]
[ἀνδρῶν ἡρώων θεῖον στόλον; ἢ καὶ ἔπειτα], [-- --- -- uu - u u--]
[ποῖον ὄνειαρ ἔμελλεν ἐελδομένοισιν ἱκέσθαι;], [-u u-u u-u u-uu-u u--]
[υἱῆες Φρίξοιο μετὰ πτόλιν Ὀρχομενοῖο], [--- --u u- uu -uu--]
[ἐξ Αἴης ἐνέοντο παρʼ Αἰήταο Κυταίου,], [- -- uu-u u ---u u--]
[Κολχίδα νῆʼ ἐπιβάντες, ἵνʼ ἄσπετον ὄλβον ἄρωνται], [-uu - uu-u u -uu -u u--]
[πατρός· ὁ γὰρ θνῄσκων ἐπετείλατο τήνδε κέλευθον.], [-u u - -- uu-uu -u u--]
[καὶ δὴ ἔσαν νήσοιο μάλα σχεδὸν ἤματι κείνῳ.], [- u u- --u u- uu -uu --]
[Ζεὺς δʼ ἀνέμου βορέαο μένος κίνησεν ἀῆναι,], [- uu- uu-u u- --u u--]
[ὕδατι σημαίνων διερὴν ὁδὸν Ἀρκτούροιο·], [-uu --- uu- uu ----]
[αὐτὰρ ὅ γʼ ἠμάτιος μὲν ἐν οὔρεσι φύλλʼ ἐτίνασσεν], [-u u -uu- u u -uu - uu--]
[τυτθὸν ἐπʼ ἀκροτάτοισιν ἀήσυρος ἀκρεμόνεσσιν·], [-u u -uu-u u-uu -uu--]
[νυκτὶ δʼ ἔβη πόντονδε πελώριος, ὦρσε δὲ κῦμα], [-u u- --u u-uu -u u --]
[κεκληγὼς πνοιῇσι· κελαινὴ δʼ οὐρανὸν ἀχλὺς], [--- --u u-- -uu --]
[ἄμπεχεν, οὐδέ πῃ ἄστρα διαυγέα φαίνετʼ ἰδέσθαι], [-uu -u u -u u-uu -u u--]
[ἐκ νεφέων, σκοτόεις δὲ περὶ ζόφος ἠρήρειστο.], [- uu- uu- u u- uu ----]
[οἱ δʼ ἄρα μυδαλέοι, στυγερὸν τρομέοντες ὄλεθρον,], [- uu -uu- uu- uu-u u--]
[υἱῆες Φρίξοιο φέρονθʼ ὑπὸ κύμασιν αὔτως.], [--- --u u- uu -uu --]
[ἱστία δʼ ἐξήρπαξʼ ἀνέμου μένος, ἠδὲ καὶ αὐτὴν], [-uu --- uu- uu -u u --]
[νῆα διάνδιχʼ ἔαξε τινασσομένην ῥοθίοισιν.], [-u u-u u-u u-uu- uu--]
[ἔνθα δʼ ὑπʼ ἐννεσίῃσι θεῶν πίσυρές περ ἐόντες], [-u u -uu-u u- uu- u u--]
[δούρατος ὠρέξαντο πελωρίου, οἷά τε πολλὰ], [-uu ---u u-uu -u u --]
[ῥαισθείσης κεκέδαστο θόοις συναρηρότα γόμφοις.], [--- uu-u u- uu-uu --]
[καὶ τοὺς μὲν νῆσόνδε, παρὲξ ὀλίγον θανάτοιο,], [- - - --u u- uu- uu--]
[κύματα καὶ ῥιπαὶ ἀνέμου φέρον ἀσχαλόωντας.], [-uu - uu --- uu -uu--]
[αὐτίκα δʼ ἐρράγη ὄμβρος ἀθέσφατος, ὗε δὲ πόντον], [-uu -uu -u u-uu -u u --]
[καὶ νῆσον καὶ πᾶσαν ὅσην κατεναντία νήσου], [- -- - -u u- uu-uu --]
[χώρην Μοσσύνοικοι ὑπέρβιοι ἀμφενέμοντο.], [-- ---u u-uu -uu--]
[τοὺς δʼ ἄμυδις κρατερῷ σὺν δούρατι κύματος ὁρμὴ], [- uu- uu- - -uu -uu --]
[υἱῆας Φρίξοιο μετʼ ἠιόνας βάλε νήσου], [--- --u u -uu- uu --]
[νύχθʼ ὕπο λυγαίην· τὸ δὲ μυρίον ἐκ Διὸς ὕδωρ], [- uu --- u u -uu - uu --]
[λῆξεν ἅμʼ ἠελίω·ͅ τάχα δʼ ἐγγύθεν ἀντεβόλησαν], [-u u -uu- uu -uu -uu--]
[ἀλλήλοις, Ἄργος δὲ παροίτατος ἔκφατο μῦθον·], [--- -- u u-uu -uu --]
[‘Ἀντόμεθα πρὸς Ζηνὸς Ἐποψίου, οἵτινές ἐστε], [-uu- - -u u-uu -uu --]
[ἀνδρῶν, εὐμενέειν τε καὶ ἀρκέσσαι χατέουσιν.], [-- -uu- u u --- uu--]
[πόντῳ γὰρ τρηχεῖαι ἐπιβρίσασαι ἄελλαι], [-- - --u u-uu- ---]
[νηὸς ἀεικελίης διὰ δούρατα πάντʼ ἐκέδασσαν,], [-u u-uu- uu -uu - uu--]
[ᾗ ἔνι πείρομεν οἶμον ἐπὶ χρέος ἐμβεβαῶτες.], [- uu -uu -u u- uu -uu--]
[τούνεκα νῦν ὑμέας γουναζόμεθʼ, αἴ κε πίθησθε,], [-uu - uu- --uu - u u--]
[δοῦναι ὅσον τʼ εἴλυμα περὶ χροός, ἠδὲ κομίσσαι], [-u u- --u u- uu -u u--]
[ἀνέρας οἰκτείραντας ὁμήλικας ἐν κακότητι.], [-uu ---u u-uu - uu--]
[ἀλλʼ ἱκέτας ξείνους Διὸς εἵνεκεν αἰδέσσασθε], [- uu- -- uu -uu ----]
[ξεινίου Ἱκεσίου τε· Διὸς δʼ ἄμφω ἱκέται τε], [-uu -uu- u u- -- uu- -]
[καὶ ξεῖνοι· ὁ δέ που καὶ ἐπόψιος ἄμμι τέτυκται.’], [- -- u u - u u-uu -u u--]
[τὸν δʼ αὖτʼ Αἴσονος υἱὸς ἐπιφραδέως ἐρέεινεν,], [- - -uu -u u-uu- uu--]
[μαντοσύνας Φινῆος ὀισσάμενος τελέεσθαι·], [-uu- --u u-uu- uu--]
[‘ταῦτα μὲν αὐτίκα πάντα παρέξομεν εὐμενέοντες.], [-u u -uu -u u-uu -uu--]
[ἀλλʼ ἄγε μοι κατάλεξον ἐτήτυμον, ὁππόθι γαίης], [- uu - uu-u u-uu -uu --]
[ναίετε, καὶ χρέος οἷον ὑπεὶρ ἅλα νεῖσθαι ἀνώγει,], [-uu - uu -u u- uu -u u--]
[αὐτῶν θ᾽ὑμείων ὄνομα κλυτόν, ἠδὲ γενέθλην.’], [-- --- uu- uu -u u--]
[τὸν δʼ Ἄργος προσέειπεν ἀμηχανέων κακότητι·], [- -- uu-u u-uu- uu--]
[‘Αἰολίδην Φρίξον τινʼ ἀφʼ Ἑλλάδος Αἶαν ἱκέσθαι], [-uu- -- u u -uu -u u--]
[ἀτρεκέως δοκέω που ἀκούετε καὶ πάρος αὐτοί,], [-uu- uu- u u-uu - uu --]
[Φρίξον, ὅτις πτολίεθρον ἀνήλυθεν Αἰήταο,], [-u u- uu-u u-uu ----]
[κριοῦ ἐπεμβεβαώς, τόν ῥα χρύσειον ἔθηκεν], [-u u-uu- - - --u u--]
[Ἑρμείας· κῶας δὲ καὶ εἰσέτι νῦν κεν ἴδοισθε.], [--- -- u u -uu - u u--]
[τὸν μὲν ἔπειτʼ ἔρρεξεν ἑῇς ὑποθημοσύνῃσιν], [- u u- --u u- uu-uu--]
[Φυξίῳ ἐκ πάντων Κρονίδῃ Διί. καί μιν ἔδεκτο], [-uu - -- uu- uu - u u--]
[Αἰήτης μεγάρῳ, κούρην τέ οἱ ἐγγυάλιξεν], [--- uu- -- u u -uu--]
[Χαλκιόπην ἀνάεδνον ἐυφροσύνῃσι νόοιο.], [-uu- uu-u u-uu-u u--]
[τῶν ἐξ ἀμφοτέρων εἰμὲν γένος. ἀλλʼ ὁ μὲν ἤδη], [- - -uu- -- uu - u u --]
[γηραιὸς θάνε Φρίξος ἐν Αἰήταο δόμοισιν·], [--- uu -u u ---u u--]
[ἡμεῖς δʼ αὐτίκα πατρὸς ἐφετμάων ἀλέγοντες], [-- -uu -u u--- uu--]
[νεύμεθʼ ἐς Ὀρχομενὸν κτεάνων Ἀθάμαντος ἕκητι.], [-u u -uu- uu- uu-u u--]
[εἰ δὲ καὶ οὔνομα δῆθεν ἐπιθύεις δεδαῆσθαι,], [- u u -uu -u u--- uu--]
[τῷδε Κυτίσσωρος πέλει οὔνομα, τῷ δέ τε Φρόντις,], [-u u--- uu -uu - u u --]
[τῷ δὲ Μέλας· ἐμὲ δʼ αὐτὸν ἐπικλείοιτέ κεν Ἄργον.’], [- u u- uu -u u---u u --]
[ὧς φάτʼ· ἀριστῆες δὲ συνηβολίῃ κεχάροντο,], [- u u--- u u-uu- uu--]
[καί σφεας ἀμφίεπον περιθαμβέες. αὐτὰρ Ἰήσων], [- uu -uu- uu-uu -u u--]
[ἐξαῦτις κατὰ μοῖραν ἀμείψατο τοῖσδʼ ἐπέεσσιν·], [--- uu -u u-uu - uu--]
[‘ἦ ἄρα δὴ γνωτοὶ πατρώιοι ἄμμιν ἐόντες], [- uu - -- --uu -u u--]
[λίσσεσθʼ εὐμενέοντας ἐπαρκέσσαι κακότητα.], [-- -uu-u u--- uu--]
[Κρηθεὺς γάρ ῥʼ Ἀθάμας τε κασίγνητοι γεγάασιν.], [-- - uu- u u--- uu--]
[Κρηθῆος δʼ υἱωνὸς ἐγὼ σὺν τοισίδʼ ἑταίροις], [--- --u u- - -u u--]
[Ἑλλάδος ἐξ αὐτῆς νέομʼ ἐς πόλιν Αἰήταο.], [-uu - -- uu - uu ----]
[ἀλλὰ τὰ μὲν καὶ ἐσαῦτις ἐνίψομεν ἀλλήλοισιν.], [-u u - u u-u u-uu ----]
[νῦν δʼ ἕσσασθε πάροιθεν· ὑπʼ ἐννεσίῃσι δʼ ὀίω], [- --u u-u u -uu-u u--]
[ἀθανάτων ἐς χεῖρας ἐμὰς χατέοντας ἱκέσθαι.’], [-uu- - -u u- uu-u u--]
[ἦ ῥα, καὶ ἐκ νηὸς δῶκέ σφισιν εἵματα δῦναι.], [- u u - -- -- uu -uu --]
[πασσυδίῃ δἤπειτα κίον μετὰ νηὸν Ἄρηος,], [-uu- --u u- uu -u u--]
[μῆλʼ ἱερευσόμενοι· περὶ δʼ ἐσχάρῃ ἐστήσαντο], [- uu-uu- uu -uu ----]
[ἐσσυμένως, ἥ τʼ ἐκτὸς ἀνηρεφέος πέλε νηοῦ], [-uu- - -u u-uu- uu --]
[στιάων· εἴσω δὲ μέλας λίθος ἠρήρειστο], [--- -- u u- uu ----]
[ἱερός, ᾧ ποτε πᾶσαι Ἀμαζόνες εὐχετόωντο.], [-uu - uu -u u-uu -uu--]
[οὐδέ σφιν θέμις ἦεν, ὅτʼ ἀντιπέρηθεν ἵκοιντο,], [-- - uu -u u -uu-u u--]
[μήλων τʼ ἠδὲ βοῶν τῇδʼ ἐσχάρῃ ἱερὰ καίειν·], [-- -u u- - -uu -uu --]
[ἀλλʼ ἵππους δαίτρευον, ἐπηετανὸν κομέουσαι.], [- -- --u u-uu- uu--]
[αὐτὰρ ἐπεὶ ῥέξαντες ἐπαρτέα δαῖτʼ ἐπάσαντο,], [-u u- --u u-uu - uu--]
[δὴ τότ ἄρʼ Αἰσονίδης μετεφώνεεν, ἦρχέ τε μύθων·], [- u u -uu- uu-uu -u u --]
[‘Ζεὺς ἐτεῇ τὰ ἕκαστʼ ἐπιδέρκεται· οὐδέ μιν ἄνδρες], [- uu- u u- uu-uu -u u --]
[λήθομεν ἔμπεδον, οἵ τε θεουδέες οὐδὲ δίκαιοι.], [-uu -uu - u u-uu -u u--]
[ὡς μὲν γὰρ πατέρʼ ὑμὸν ὑπεξείρυτο φόνοιο], [- - - uu -u u---u u--]
[μητρυιῆς, καὶ νόσφιν ἀπειρέσιον πόρεν ὄλβον·], [--- - -u u-uu- uu --]
[ὧς δὲ καὶ ὑμέας αὖτις ἀπήμονας ἐξεσάωσεν], [- u u -uu -u u-uu -uu--]
[χείματος οὐλομένοιο. πάρεστι δὲ τῆσδʼ ἐπὶ νηὸς], [-uu -uu-u u-u u - uu --]
[ἔνθα καὶ ἔνθα νέεσθαι, ὅπῃ φίλον, εἴτε μετʼ Αἶαν,], [-u u -u u-u u- uu -u u --]
[εἶτε μετʼ ἀφνειὴν θείου πόλιν Ὀρχομενοῖο.], [-u u --- -- uu -uu--]
[τὴν γὰρ Ἀθηναίη τεχνήσατο, καὶ τάμε χαλκῷ], [- u u--- --uu - uu --]
[δούρατα Πηλιάδος κορυφῆς πέρι· σὺν δέ οἱ Ἄργος], [-uu -uu- uu- uu - u u --]
[τεῦξεν. ἀτὰρ κείνην γε κακὸν διὰ κῦμʼ ἐκέδασσεν,], [-u u- -- u u- uu - uu--]
[πρὶν καὶ πετράων σχεδὸν ἐλθεῖν, αἵ τʼ ἐνὶ πόντῳ], [- - --- uu -- - uu --]
[στεινωπῷ συνίασι πανήμεροι ἀλλήλῃσιν.], [--- uu-u u-uu ----]
[ἀλλʼ ἄγεθʼ ὧδε καὶ αὐτοὶ ἐς Ἑλλάδα μαιομένοισιν], [- uu -u u -u u -uu -uu--]
[κῶας ἄγειν χρύσειον ἐπίρροθοι ἄμμι πέλεσθε], [-u u- --u u-uu -u u--]
[καὶ πλόου ἡγεμονῆες, ἐπεὶ Φρίξοιο θυηλὰς], [- uu -uu-u u- --u u--]
[στέλλομαι ἀμπλήσων, Ζηνὸς χόλον Αἰολίδῃσιν.’], [-uu --- -- uu -uu--]
[ἴσκε παρηγορέων· οἱ δʼ ἔστυγον εἰσαΐοντες.], [-u u-uu- - -uu -uu--]
[οὐ γὰρ ἔφαν τεύξεσθαι ἐνηέος Αἰήταο], [- u u- --u u-uu ----]
[κῶας ἄγειν κριοῖο μεμαότας, ὧδε δʼ ἔειπεν], [-u u- --u u-uu -u u--]
[Ἄργος, ἀτεμβόμενος τοῖον στόλον ἀμφιπένεσθαι·], [-u u-uu- -- uu -uu--]
[‘ὦ φίλοι, ἡμέτερον μὲν ὅσον σθένος, οὔποτʼ ἀρωγῆς], [- uu -uu- u u- uu -u u--]
[σχήσεται, οὐδʼ ἠβαιόν, ὅτε χρειώ τις ἵκηται.], [-uu - --u u- -- u u--]
[ἀλλʼ αἰνῶς ὀλοῇσιν ἀπηνείῃσιν ἄρηρεν], [- -- uu-u u---u u--]
[Αἰήτης· τῶ καὶ περιδείδια ναυτίλλεσθαι.], [--- - - uu-uu ----]
[στεῦται δʼ Ἠελίου γόνος ἔμμεναι· ἀμφὶ δὲ Κόλχων], [-- -uu- uu -uu -u u --]
[ἔθνεα ναιετάουσιν ἀπείρονα· καὶ δέ κεν Ἄρει], [-uu -uu-u u-uu - u u --]
[σμερδαλέην ἐνοπὴν μέγα τε σθένος ἰσοφαρίζοι.], [-uu- uu- uu - uu -uu--]
[οὐ μὰν οὐδʼ ἀπάνευθεν ἑλεῖν δέρος Αἰήταο], [- - - uu-u u- uu ----]
[ῥηίδιον, τοῖός μιν ὄφις περί τʼ ἀμφί τʼ ἔρυται], [-uu- -- u u- uu -u u--]
[ἀθάνατος καὶ ἄυπνος, ὃν αὐτὴ Γαῖʼ ἀνέφυσεν], [-uu- u u-u u -- - uu--]
[Καυκάσου ἐν κνημοῖσι, Τυφαονίη ὅθι πέτρη,], [-uu - --u u-uu- uu --]
[ἔνθα Τυφάονά φασι Διὸς Κρονίδαο κεραυνῷ], [-u u-uu -u u- uu-u u--]
[βλήμενον, ὁππότε οἱ στιβαρὰς ἐπορέξατο χεῖρας,], [-uu -uu - uu- uu-uu --]
[θερμὸν ἀπὸ κρατὸς στάξαι φόνον· ἵκετο δʼ αὔτως], [-u u- -- -- uu -uu --]
[οὔρεα καὶ πεδίον Νυσήιον, ἔνθʼ ἔτι νῦν περ], [-uu - uu- --uu - uu - -]
[κεῖται ὑποβρύχιος Σερβωνίδος ὕδασι λίμνης.’], [-u u-uu- --uu -uu --]
[ὧς ἄρʼ ἔφη· πολέεσσι δʼ ἐπὶ χλόος εἷλε παρειὰς], [- u u- uu-u u- uu -u u--]
[αὐτίκα, τοῖον ἄεθλον ὅτʼ ἔκλυον. αἶψα δὲ Πηλεὺς], [-uu -u u-u u -uu -u u --]
[θαρσαλέοις ἐπέεσσιν ἀμείψατο, φώνησέν τε·], [-uu- uu-u u-uu --- -]
[‘μηδʼ οὕτως, ἠθεῖε, λίην δειδίσσεο θυμῷ.], [- -- --u u- --uu --]
[οὔτε γὰρ ὧδʼ ἀλκὴν ἐπιδευόμεθʼ, ὥστε χερείους], [-u u - -- uu-uu -u u--]
[ἔμμεναι Αἰήταο σὺν ἔντεσι πειρηθῆναι.], [-uu ---u u -uu ----]
[ἀλλὰ καὶ ἡμέας οἴω ἐπισταμένους πολέμοιο], [-u u -uu -u u-uu- uu--]
[κεῖσε μολεῖν, μακάρων σχεδὸν αἵματος ἐκγεγαῶτας.], [-u u- uu- uu -uu -uu--]
[τῶ εἰ μὴ φιλότητι δέρος χρύσειον ὀπάσσει,], [- - - uu-u u- --u u--]
[οὔ οἱ χραισμήσειν ἐπιέλπομαι ἔθνεα Κόλχων.’], [- - --- uu-uu -uu --]
[ὧς οἵ γʼ ἀλλήλοισιν ἀμοιβαδὸν ἠγορόωντο,], [- - ---u u-uu -uu--]
[μέσφʼ αὖτις δόρποιο κορεσσάμενοι κατέδαρθεν.], [- -- --u u-uu- uu--]
[ἦρι δʼ ἀνεγρομένοισιν ἐυκραὴς ἄεν οὖρος·], [-u u-uu-u u--- uu --]
[ἱστία δʼ ἤειραν, τὰ δʼ ὑπαὶ ῥιπῆς ἀνέμοιο], [-uu --- u u- -- uu--]
[τείνετο· ῥίμφα δὲ νῆσον ἀποπροέλειπον Ἄρηος.], [-uu -u u -u u-uu-u u--]
[νυκτὶ δʼ ἐπιπλομένῃ Φιλυρηίδα νῆσον ἄμειβον·], [-u u-uu- uu-uu -u u--]
[ἔνθα μὲν Οὐρανίδης Φιλύρῃ Κρόνος, εὖτʼ ἐν Ὀλύμπῳ], [-u u -uu- uu- uu - u u--]
[Τιτήνων ἤνασσεν, ὁ δὲ Κρηταῖον ὑπʼ ἄντρον], [--- --u u - --u u --]
[Ζεὺς ἔτι Κουρήτεσσι μετετρέφετʼ Ἰδαίοισιν,], [- uu ---u u-uu ----]
[Ῥείην ἐξαπαφών παρελέξατο· τοὺς δʼ ἐνὶ λέκτροις], [-- -uu- uu-uu - uu --]
[τέτμε θεὰ μεσσηγύς· ὁ δʼ ἐξ εὐνῆς ἀνορούσας], [-u u- --u u - -- uu--]
[ἔσσυτο χαιτήεντι φυὴν ἐναλίγκιος ἵππῳ·], [-uu ---u u- uu-uu --]
[ἡ δʼ αἰδοῖ χῶρόν τε καὶ ἤθεα κεῖνα λιποῦσα], [- -- -- u u -uu -u u--]
[Ὠκεανὶς Φιλύρη εἰς οὔρεα μακρὰ Πελασγῶν], [-uu- uu- - -uu -u u--]
[ἦλθʼ, ἵνα δὴ Χείρωνα πελώριον, ἄλλα μὲν ἵππῳ,], [- uu - --u u-uu -u u --]
[ἄλλα θεῷ ἀτάλαντον, ἀμοιβαίῃ τέκεν εὐνῇ.], [-u u- uu-u u--- uu --]
[κεῖθεν δʼ αὖ Μάκρωνας ἀπειρεσίην τε Βεχείρων], [-- - --u u-uu- u u--]
[γαῖαν ὑπερφιάλους τε παρεξενέοντο Σάπειρας,], [-u u-uu- u u-uu-u u--]
[Βύζηράς τʼ ἐπὶ τοῖσιν· ἐπιπρὸ γὰρ αἰὲν ἔτεμνον], [--- uu -u u-u u -u u--]
[ἐσσυμένως, λιαροῖο φορεύμενοι ἐξ ἀνέμοιο.], [-uu- uu-u u-uu - uu--]
[καὶ δὴ νισσομένοισι μυχὸς διεφαίνετο Πόντου.], [- - -uu-u u- uu-uu --]
[καὶ δὴ Καυκασίων ὀρέων ἀνέτελλον ἐρίπναι], [- - -uu- uu- uu-u u--]
[ἠλίβατοι, τόθι γυῖα περὶ στυφελοῖσι πάγοισιν], [-uu- uu -u u- uu-u u--]
[ἰλλόμενος χαλκέῃσιν ἀλυκτοπέδῃσι Προμηθεὺς], [-uu- --u u-uu-u u--]
[αἰετὸν ἥπατι φέρβε παλιμπετὲς ἀίσσοντα.], [-uu -uu -u u-uu ----]
[τὸν μὲν ἐπʼ ἀκροτάτης ἴδον ἕσπερον ὀξέι ῥοίζῳ], [- u u -uu- uu -uu -uu --]
[νηὸς ὑπερπτάμενον νεφέων σχεδόν· ἀλλὰ καὶ ἔμπης], [-u u-uu- uu- uu -u u --]
[λαίφεα πάντʼ ἐτίναξε, παραιθύξας πτερύγεσσιν.], [-uu - uu-u u--- uu--]
[οὐ γὰρʼ ὅ γʼ αἰθερίοιο φυὴν ἔχεν οἰωνοῖο,], [- u u -uu-u u- uu ----]
[ἶσα δʼ ἐυξέστοις ὠκύπτερα πάλλεν ἐρετμοῖς,], [-u u--- --uu -u u--]
[δηρὸν δʼ. οὐ μετέπειτα πολύστονον ἄιον αὐδὴν], [-- - uu-u u-uu -uu --]
[ἧπαρ ἀνελκομένοιο Προμηθέος· ἔκτυπε δʼ αἰθὴρ], [-u u-uu-u u-uu -uu --]
[οἰμωγῇ, μέσφʼ αὖτις ἀπʼ οὔρεος ἀίσσοντα], [--- - -u u -uu ----]
[αἰετὸν ὠμηστὴν αὐτὴν ὁδὸν εἰσενόησαν.], [-uu --- -- uu -uu--]
[ἐννύχιοι δʼ Ἄργοιο δαημοσύνῃσιν ἵκοντο], [-uu- --u u-uu-u u--]
[Φᾶσίν τʼ εὐρὺ ῥέοντα, καὶ ἔσχατα πείρατα πόντοι], [-- -u u-u u -uu -uu --]
[αὐτίκα δʼ ἱστία μὲν καὶ ἐπίκριον ἔνδοθι κοίλης], [-uu -uu - u u-uu -uu --]
[ἱστοδόκης στείλαντες ἐκόσμεον· ἐν δὲ καὶ αὐτὸν], [-uu- --u u-uu - u u --]
[ἱστὸν ἄφαρ χαλάσαντο παρακλιδόν· ὦκα δʼ ἐρετμοῖς], [-u u- uu-u u-uu -u u--]
[εἰσέλασαν ποταμοῖο μέγαν ῥόον· αὐτὰρ ὁ πάντῃ], [-uu- uu-u u- uu -u u --]
[καχλάζων ὑπόεικεν. ἔχον δʼ ἐπʼ ἀριστερὰ χειρῶν], [--- uu-u u- u u-uu --]
[Καύκασον αἰπήεντα Κυταιίδα τε πτόλιν Αἴης,], [-uu ---u u-uu - uu --]
[ἔνθεν δʼ αὖ πεδίον τὸ Ἀρήιον ἱερά τʼ ἄλση], [-- - uu- u u-uu -uu --]
[τοῖο θεοῦ, τόθι κῶας ὄφις εἴρυτο δοκεύων], [-u u- uu -u u- --u u--]
[πεπτάμενον λασίοισιν ἐπὶ δρυὸς ἀκρεμόνεσσιν.], [-uu- uu-u u- uu -uu--]
[αὐτὸς δʼ Αἰσονίδης χρυσέῳ ποταμόνδε κυπέλλῳ], [-- -uu- uu- uu-u u--]
[οἴνου ἀκηρασίοιο μελισταγέας χέε λοιβὰς], [-u u-uu-u u-uu- uu --]
[γαίῃ τʼ ἐνναέταις τε θεοῖς ψυχαῖς τε καμόντων], [-- -uu- u u- -- u u--]
[ἡρώων· γουνοῦτο δʼ ἀπήμονας εἶναι ἀρωγοὺς], [--- --u u-uu -u u--]
[εὐμενέως, καὶ νηὸς ἐναίσιμα πείσματα δέχθαι.], [-uu- - -u u-uu -uu --]
[αὐτίκα δʼ Ἀγκαῖος τοῖον μετὰ μῦθον ἔειπεν·], [-uu --- -- uu -u u--]
[‘Κολχίδα μὲν δὴ γαῖαν ἱκάνομεν ἠδὲ ῥέεθρα], [-uu - - -u u-uu -u u--]
[Φάσιδος· ὥρη δʼ ἧμιν ἐνὶ σφίσι μητιάασθαι,], [-uu -- -u u- uu -uu--]
[εἴτʼ οὖν μειλιχίῃ πειρησόμεθʼ Αἰήταο,], [- - -uu- --uu ----]
[εἴτε καὶ ἀλλοίη τις ἐπήβολος ἔσσεται ὁρμή.’], [-u u --- u u-uu -uu --]
[ὧς ἔφατʼ· Ἄργου δʼ αὖτε παρηγορίῃσιν Ἰήσων], [- uu -- -u u-uu-u u--]
[ὑψόθι νῆʼ ἐκέλευσεν ἐπʼ εὐναίῃσιν ἐρύσσαι], [-uu - uu-u u ---u u--]
[δάσκιον εἰσελάσαντας ἕλος· τὸ δʼ ἐπισχεδὸν ἦεν], [-uu -uu-u u- u u-uu --]
[νισσομένων, ἔνθʼ οἵγε διὰ κνέφας ηὐλίζοντο.], [-uu- - -u u- uu ----]
[ἠὼς δʼ οὐ μετὰ δηρὸν ἐελδομένοις ἐφαάνθη.], [-- - uu -u u-uu- uu--]

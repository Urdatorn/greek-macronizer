[τέρμα πολυκμήτοιο μεταχρόνιον πολέμοιο], [-u u---u u-uu- uu--]
[καὶ λόχον, Ἀργείης ἱππήλατον ἔργον Ἀθήνης,], [- uu --- --uu -u u--]
[αὐτίκα μοι σπεύδοντι πολὺν διὰ μῦθον ἀνεῖσα], [-uu - --u u- uu -u u--]
[ἔννεπε, Καλλιόπεια, καὶ ἀρχαίην ἔριν ἀνδρῶν], [-uu -uu-u u --- uu --]
[κεκριμένου πολέμοιο ταχείῃ λῦσον ἀοιδῇ.], [-uu- uu-u u-- -u u--]
[ἤδη μὲν δεκάτοιο κυλινδομένου λυκάβαντος], [-- - uu-u u-uu- uu--]
[γηραλέη τετάνυστο φόνων ἀκόρητος Ἐνυὼ], [-uu- uu-u u- uu-u u--]
[Τρωσί τε καὶ Δαναοῖσιν· ἐναιρομένων δ᾽ἄρα φωτῶν], [-u u - uu-u u-uu- uu --]
[δούρατα κεκμήκει, ξιφέων δ᾽ἔθνῃσκον ἀπειλαί,], [-uu --- uu- --u u--]
[σβέννυτο θωρήκων ἐνοπή, μινύθεσκε δ᾽ἑλικτὴ], [-uu --- uu- uu-u u--]
[ἁρμονίη ῥηχθεῖσα φερεσσακέων τελαμώνων,], [-uu- -- --uu- uu--]
[ἀσπίδες οὐκ ἀνέχοντο μένειν ἔτι δοῦπον ἀκόντων,], [-uu - uu-u u- uu -u u--]
[λύετο καμπύλα τόξα, κατέρρεον ὠκέες ἰοί.], [-uu -uu -u u-uu -uu --]
[ἵπποι δ᾽οἱ μὲν ἄνευθεν ἀεργηλῆς ἐπὶ φάτνης], [-- - u u-u u--- uu --]
[οἰκτρὰ κάτω μύοντες ὁμόζυγας ἔστενον ἵππους,], [-u u- --u u-uu -uu --]
[οἱ δ᾽αὐτοὺς ποθέοντες ὀλωλότας ἡνιοχῆας.], [- -- uu-u u-uu -uu--]
[κεῖτο δὲ Πηλείδης μὲν ἔχων ἅμα νεκρὸν ἑταῖρον,], [-u u --- u u- uu -u u--]
[Ἀντιλόχῳ δ᾽ἐπὶ παιδὶ γέρων ὠδύρετο Νέστωρ,], [-uu- uu -u u- --uu --]
[Αἴας δ᾽αὐτοφόνῳ βριαρὸν δέμας ἕλκεϊ λύσας], [-- -uu- uu- uu -uu --]
[φάσγανον ἐχθρὸν ἔλουσε μεμηνότος αἵματος ὄμβρῳ.], [-uu - --u u-uu -uu --]
[Τρωσὶ δὲ λωβητῆρσιν ἐφ᾽ Ἕκτορος ἑλκυθμοῖσι], [-u u ---u u -uu ----]
[μυρομένοις οὐ μοῦνον ἔην ἐπιδήμιον ἄλγος,], [-uu- - -u u- uu-uu --]
[ἀλλὰ καὶ ἀλλοθρόοις ἐπὶ πένθεσι κωκύοντες], [-u u -uu- uu -uu ----]
[δάκρυσιν ἠμείβοντο πολυγλώσσων ἐπικούρων.], [-uu ---u u--- uu--]
[κλαῖον μὲν Λύκιοι Σαρπηδόνα, τόν ποτε μήτηρ], [-- - uu- --uu - uu --]
[ἐς Τροίην μὲν ἔπεμψεν ἀγαλλομένη Διὸς εὐνῇ,], [- -- u u-u u-uu- uu --]
[δουρὶ δὲ Πατρόκλοιο Μενοιτιάδαο πεσόντα], [-u u ---u u-uu-u u--]
[αἵματι δακρύσας ἐχύθη πατρώιος ἀήρ.], [-uu -uu --- --uu --]
[καὶ δολίην ὑπὸ νύκτα κακῷ πεπεδημένον ὕπνῳ], [- uu- uu -u u- uu-uu --]
[Ῥῆσον μὲν Θρήικες ἐκώκυον· ἡ δ᾽ἐπὶ πότμῳ], [-- - --u u-uu - uu --]
[Μέμνονος οὐρανίην νεφέλην ἀνεδήσατο μήτηρ], [-uu -uu- uu- uu-uu --]
[φέγγος ὑποκλέψασα κατηφέος ἤματος Ἠώς.], [-u u---u u-uu -uu --]
[αἱ δ᾽ἀπὸ Θερμώδοντος ἀρηιφίλοιο γυναῖκες], [- uu ---u u-uu-u u--]
[κοπτόμεναι περίκυκλον ἀθηλέος ὄμφακα μαζοῦ], [-uu- uu-u u-uu -uu --]
[παρθένον ὠδύροντο δαΐφρονα Πενθεσίλειαν,], [-uu ---u u-uu -uu--]
[ἥτε πολυξείνοιο χορὸν πολέμοιο μολοῦσα], [-u u---u u- uu-u u--]
[θηλείης ὑπὸ χειρὸς ἀπεσκέδασεν νέφος ἀνδρῶν], [--- uu -u u-uu- uu --]
[νῆας ἐς ἀγχιάλους· μελίῃ δέ ἑ μοῦνος ὑποστὰς], [-u u -uu- uu- u u -u u--]
[καὶ κτάνε καὶ σύλησε καὶ ἐκτερέιξεν Ἀχιλλεύς.], [- uu - --u u -uu-u u--]
[εἱστήκει δ᾽ἔτι πᾶσα θεοδμήτων ὑπὸ πύργων], [--- uu -u u-- -- --]
[Ἴλιος ἀκλινέεσσιν ἐπεμβεβαυῖα θεμέθλοις,], [-uu -uu-u u-uu-u u--]
[ἀμβολίῃ δ᾽ἤσχαλλε δυσαχθέι λαὸς Ἀχαιῶν.], [-uu- --u u-u u- ---]
[καί νύ κεν ὑστατίοισιν ἐποκνήσασα πόνοισιν], [- u u -uu-u u---u u--]
[ἀκάματός περ ἐοῦσα μάτην ἵδρωσεν Ἀθήνη,], [-uu- u u-u u- --u u--]
[εἰ μὴ Δηιφόβοιο γαμοκλόπον ὕβριν ἐάσας], [- - -uu-u u-uu -u u--]
[Ἰλιόθεν Δαναοῖσιν ἐπὶ ξένος ἤλυθε μάντις,], [-uu- uu-u u- uu -uu --]
[οἷα δέ που μογέοντι χαριζόμενος Μενελάῳ], [-u u - uu-u u-uu- uu--]
[ὀψιτέλεστον ὄλεθρον ἑῇ μαντεύσατο πάτρῃ.], [-uu-u u-u u- --uu --]
[οἱ δὲ βαρυζήλοιο θεοπροπίῃς Ἑλένοιο], [- u u---u u-uu- uu--]
[αὐτίκα μηκεδανοῖο μόθου τέλος ἠρτύναντο.], [-uu -uu-u u- uu ----]
[καὶ Σκῦρον μὲν ἔβαινε λιπὼν εὐπάρθενον ἄστυ], [- -- u u-u u- --uu --]
[υἱὸς Ἀχιλλῆος καὶ ἐπαινῆς Δηιδαμείης·], [-u u--- u u-- -uu--]
[μήπω δ᾽εὐφυέεσσιν ἰουλίζων κροτάφοισιν], [-- -uu-u u--- uu--]
[ἀλκὴν πατρὸς ἔφαινε νέος περ ἐὼν πολεμιστής.], [-- -u u-u u- u u- uu--]
[ἦλθε δὲ καὶ Δαναοῖσιν ἑὸν βρέτας ἁγνὸν ἄγουσα], [-u u - uu-u u- uu -u u--]
[ληιστὴ μὲν ἐοῦσα, φίλοις δ᾽ἐπίκουρος Ἀθήνη.], [--- u u-u u- uu-u u--]
[ἤδη καὶ βουλῇσι θεῆς ὑποεργὸς Ἐπειὸς], [-- - --u u- uu-u u--]
[Τροίης ἐχθρὸν ἄγαλμα πελώριον ἵππον ἐποίει.], [-- - --u u-uu -u u--]
[καὶ δὴ τέμνετο δοῦρα καὶ ἐς πεδίον κατέβαινεν], [- - -uu -u u - uu- uu--]
[Ἴδης ἐξ αὐτῆς, ὁπόθεν καὶ πρόσθε Φέρεκλος], [-- - -- uu- - -u u--]
[νῆας Ἀλεξάνδρῳ τεκτήνατο, πήματος ἀρχήν.], [-u u--- --uu -uu --]
[ποίει δ᾽εὐρυτάτῃς μὲν ἐπὶ πλευρῇς ἀραρυῖαν], [-- -uu- u u- -- uu--]
[γαστέρα κοιλήνας, ὁπόσον νεὸς ἀμφιελίσσης], [-uu --- uu- uu -uu--]
[ὀρθὸν ἐπὶ στάθμην μέγεθος τορνώσατο τέκτων.], [-u u- -- uu- --uu --]
[αὐχένα δὲ γλαφυροῖσιν ἐπὶ στήθεσσιν ἔπηξε], [-uu - uu-u u- --u u--]
[ξανθῷ πορφυρόπεζαν ἐπιρρήνας τρίχα χρυσῷ·], [-- -uu-u u--- uu --]
[ἡ δ᾽ἐπικυμαίνουσα μετήορος αὐχένι κυρτῷ], [- uu---u u-uu -uu --]
[ἐκ κορυφῆς λοφόεντι κατεσφρηγίζετο δεσμῷ.], [- uu- uu-u u---uu --]
[ὀφθαλμοὺς δ᾽ἐνέθηκε λιθώπεας ἐν δυσὶ κύκλοις], [--- uu-u u-uu - uu --]
[γλαυκῆς βηρύλλοιο καὶ αἱμαλέης ἀμεθύσσου·], [-- ---u u -uu- uu--]
[τῶν δ᾽ἐπιμισγομένων διδύμης ἀμαρύγματι χροιῆς], [- uu-uu- uu- uu-uu --]
[γλαυκῶν φοινίσσοντο λίθων ἑλίκεσσιν ὀπωπαί.], [-- ---u u- uu-u u--]
[ἀργυφέους δ᾽ἐχάραξεν ἐπὶ γναθμοῖσιν ὀδόντας], [-uu- uu-u u- --u u--]
[ἄκρα δακεῖν σπεύδοντας ἐυστρέπτοιο χαλινοῦ·], [-u u- --u u---u u--]
[καὶ στόματος μεγάλοιο λαθὼν ἀνέῳξε κελεύθους], [- uu- uu-u u- uu-u u--]
[ἀνδράσι κευθομένοισι παλίρροον ἆσθμα φυλάσσων,], [-uu -uu-u u-uu -u u--]
[καὶ διὰ μυκτήρων φυσίζοος ἔρρεεν ἀήρ.], [- uu --- --uu -uu --]
[οὔατα δ᾽ἀκροτάτοισιν ἐπὶ κροτάφοισιν ἄρηρεν], [-uu -uu-u u- uu-u u--]
[ὀρθὰ μάλ᾽, αἰὲν ἑτοῖμα μένειν σάλπιγγος ἀκουήν.], [-u u -u u-u u- --u u--]
[νῶτα δ᾽ὁμοῦ λαγόνεσσι συνήρμοσε καὶ ῥάχιν ὑγρήν,], [-u u- uu-u u-uu - uu --]
[ἰσχία δὲ γλουτοῖσιν ὀλισθηροῖσι συνῆψε.], [-uu - --u u---u u--]
[σύρετο δὲ πρυμνοῖσιν ἐπ᾽ ἴχνεσιν ἔκλυτος οὐρὴ], [-uu - --u u -u u-- --]
[ἄμπελος ὣς γναμπτοῖσι καθελκομένη θυσάνοισιν.], [-uu - --u u-uu- uu--]
[οἱ δὲ πόδες βαλίοισιν ἐπερχόμενοι γονάτεσσιν], [- u u- uu-u u-uu- uu--]
[εὔπτερον ὥσπερ ἔμελλον ἐπὶ δρόμον ὁπλίζεσθαι,], [-uu -u u-u u- uu ----]
[οὕτως ἠπείγοντο· μένειν δ᾽ἐκέλευεν ἀνάγκη.], [-- ---u u- uu-u u--]
[οὐ μὲν ὑπὸ κνήμῃσιν ἀχαλκέες ἔξεχον ὁπλαί,], [- u u- --u u-uu -uu --]
[μαρμαρέης δ᾽ἑλίκεσσι κατεσφήκωντο χελώνης], [-uu- uu-u u---u u--]
[ἁπτόμεναι πεδίοιο μόγις κρατερώνυχι χαλκῷ.], [-uu- uu-u u- uu-uu --]
[κληιστὴν δ᾽ἐνέθηκε θύρην καὶ κλίμακα τυκτήν,], [--- uu-u u- - -uu --]
[ἡ μὲν ὅπως ἀίδηλος ἐπὶ πλευρῇς ἀραρυῖα], [- u u- uu-u u- -- uu--]
[ἔνθα καὶ ἔνθα φέρῃσι λόχον κλυτόπωλον Ἀχαιῶν,], [-u u -u u-u u- uu-u u--]
[ἡ δ᾽ἵνα λυομένη τε καὶ ἔμπεδον εἰς ἓν ἰοῦσα], [- uu -uu- u u -uu - u u--]
[εἴη σφιν καθύπερθεν ὁδὸς καὶ νέρθεν ὀροῦσαι.], [-- - uu-u u- - -u u--]
[ἀμφὶ δέ μιν λευκοῖο κατ᾽ αὐχένος ἠδὲ γενείων], [-u u - --u u -uu -u u--]
[ἄνθεσι πορφυρέοισι πέριξ ἔζωσεν ἱμάντων], [-uu -uu-u u- --u u--]
[καὶ σκολιῇς ἑλίκεσσιν ἀναγκαίοιο χαλινοῦ], [- uu- uu-u u---u u--]
[κολλήσας ἐλέφαντι καὶ ἀργυροδίνεϊ χαλκῷ.], [--- uu-u u -uu-uu --]
[αὐτὰρ ἐπειδὴ πάντα κάμεν μενεδήιον ἵππον,], [-u u-- -u u- uu-uu --]
[κύκλον ἐυκνήμιδα ποδῶν ὑπέθηκεν ἑκάστῳ], [-u u---u u- uu-u u--]
[ἑλκόμενος πεδίοισιν ὅπως πειθήνιος εἴη], [-uu- uu-u u- --uu --]
[μηδὲ βιαζομένοισι δυσέμβατον οἶμον ὁδεύῃ.], [-u u-uu-u u-uu -u u--]
[ὣς ὁ μὲν ἐξήστραπτε φόβῳ καὶ κάλλεϊ πολλῷ], [- u u ---u u- - -uu --]
[εὐρύς θ᾽ὑψηλός τε· τὸν οὐδέ κεν ἀρνήσαιτο,], [-- --- u u -u u ----]
[εἴ μιν ζωὸν ἔτετμεν, ἐλαυνέμεν ἵππιος Ἄρης.], [- - -u u-u u-uu -uu --]
[ἀμφὶ δέ μιν μέγα τεῖχος ἐλήλατο, μή τις Ἀχαιῶν], [-u u - uu -u u-uu - u u--]
[πρίν μιν ἐσαθρήσειε, δόλον δ᾽ἀνάπυστον ἀνάψῃ.], [- u u---u u- uu-u u--]
[οἱ δὲ Μυκηναίης Ἀγαμέμνονος ἐγγύθι νηὸς], [- u u--- uu-uu -uu --]
[λαῶν ὀρνυμένων ὅμαδον καὶ κῦμα φυγόντες], [-- -uu- uu- - -u u--]
[ἐς βουλὴν βασιλῆες ἀολλίσθησαν Ἀχαιῶν.], [- -- uu-u u---u u--]
[ἡ δὲ τανυφθόγγοιο δέμας κήρυκος ἑλοῦσα], [- u u---u u- --u u--]
[συμφράδμων Ὀδυσῆι παρίστατο θοῦρις Ἀθήνη], [-- ---u u-uu -u u--]
[ἀνδρὸς ἐπιχρίουσα μελίχροϊ νέκταρι φωνήν.], [-u u---u u-uu -uu --]
[αὐτὰρ ὁ δαιμονίῃσι νόον βουλῇσιν ἑλίσσων], [-u u -uu-u u- --u u--]
[πρῶτα μὲν εἱστήκει κενεόφρονι φωτὶ ἐοικὼς], [-u u --- uu-uu -u u--]
[ὄμματος ἀτρέπτοιο βολὴν ἐπὶ γαῖαν ἐρείσας,], [-uu ---u u- uu -u u--]
[ἄφνω δ᾽ἀενάων ἐπέων ὠδῖνας ἀνοίξας], [-- -uu- uu- --u u--]
[δεινὸν ἀνεβρόντησε καὶ ἠερίης ἅτε πηγῆς], [-u u---u u -uu- uu --]
[ἐξέχεεν μέγα λαῖτμα μελισταγέος νιφετοῖο·], [-uu- uu -u u-uu- uu--]
[ὦ φίλοι, ἤδη μὲν κρύφιος λόχος ἐκτετέλεσται], [- uu -- - uu- uu -uu--]
[χερσὶ μὲν ἀνδρομέῃσιν, ἀτὰρ βουλῇσιν Ἀθήνης.], [-u u -uu-u u- --u u--]
[ὑμεῖς δ᾽,οἵτε μάλιστα πεποίθατε κάρτεϊ χειρῶν,], [-- -u u-u u-uu -uu --]
[πρόφρονες ἀλκήεντι νόῳ καὶ τλήμονι θυμῷ], [-uu ---u u- - -uu --]
[σπέσθε μοι· οὐ γὰρ ἔοικε πολὺν χρόνον ἐνθάδ᾽ ἐόντας], [-u u - u u-u u- uu -u u--]
[μοχθίζειν ἀτέλεστα καὶ ἀχρέα γηράσκοντας,], [-- ---u u -uu ----]
[ἀλλὰ χρὴ ζώοντας ἀοίδιμον ἔργον ἀνύσσαι], [-- - --u u-uu -u u--]
[ἢ θανάτῳ βροτόεντι κακοκλεὲς αἶσχος ἀλύξαι.], [- uu- uu-u u-uu -u u--]
[ἡμῖν θαλπωραὶ προφερέστεραι ἤπερ ἐκείνοις,], [-- --- uu-uu -u u--]
[εἰ μήπω στρουθοῖο καὶ ἀρχαίοιο δράκοντος], [- -- --u u ---u u--]
[καὶ καλῆς πλατάνοιο καὶ ὠκυμόροις ἐπὶ τέκνοις], [- -- uu-u u -uu- uu --]
[μητέρος ἑλκομένης ἁπαλῶν τ᾽ἐλάθεσθε νεοσσῶν.], [-uu -uu- uu- uu-u u--]
[εἰ δὲ θεοπροπίῃσι γέρων ἀνεβάλλετο Κάλχας,], [- u u-uu-u u- uu-uu --]
[ἀλλὰ καὶ ὣς Ἑλένοιο μετήλυδος ὀμφητῆρος], [-u u - uu-u u-uu ----]
[μαντοσύναι καλέουσιν ἑτοιμοτάτην ἐπὶ νίκην.], [-uu- uu-u u-uu- uu --]
[τούνεκά μοι πείθεσθε, καὶ ἱππείην ἐπὶ νηδὺν], [-uu - --u u --- uu --]
[θαρσαλέοι σπεύδωμεν, ὅπως αὐτάγρετον ἄλγος], [-uu- --u u- --uu --]
[Τρῶες ἀταρβήτοιο θεῆς ἀπατήνορα τέχνην], [-u u---u u- uu-u- -]
[Ἴλιον εἰσανάγωσιν ἑὸν κακὸν ἀμφαγαπῶντες.], [-uu -uu-u u- uu -uu--]
[οἱ δ᾽ἄλλοι πρυμναῖα μεθίετε πείσματα νηῶν], [- -- --u u-uu -uu --]
[πῦρ ἴδιον πλεκτῇσιν ἐνὶ κλισίῃσι βαλόντες·], [- uu- --u u- uu-u u--]
[Ἰλιάδος δὲ λιπόντες ἐρημαίην χθονὸς ἀκτὴν], [-uu- u u-u u--- uu --]
[πλώετε πασσυδίῃ ψευδώνυμον οἴκαδε νόστον,], [-uu -uu- --uu -uu --]
[εἰσόκεν εὐόρμου τετανυσμένον ὲκ περιωπῆς], [-uu --- uu-uu - uu--]
[ὔμμι συναγρομένοις ἐπὶ γείτονος αἰγιαλοῖο], [-u u-uu- uu -uu -uu--]
[σημαίνῃ παλίνορσον ἐπὶ πλόον ἑσπέριον πῦρ.], [--- uu-u u- uu -uu- -]
[καὶ τότε μήτε τις ὄκνος ἐπειγομένων ἐρετάων], [- uu -u u -u u-uu- uu--]
[γινέσθω μήτ᾽ ἄλλο φόβου νέφος, οἷά τε νύκτες], [--- - -u u- uu -u u --]
[ἀνθρώποισι φέρουσιν ἐλαφροῦ δείματα θυμοῦ.], [---u u-u u-- -uu --]
[ἔστω δὲ προτέρης ἀρετῆς ἐμφύλιος αἰδώς,], [-- - uu- uu- --uu --]
[μηδέ τις αἰσχύνειεν ἑὸν κλέος, ὥς κεν ἕκαστος], [-u u ---u u- uu - u u--]
[ἄξιον ὧν ἐμόγησε λάβῃ γέρας ἱπποσυνάων.], [-uu - uu-u u- uu -uu--]
[ὣς φάμενος βουλῆς ἐξήρχετο· τοῖο δὲ μύθοις], [- uu- -- --uu -u u --]
[πρῶτος ἐφωμάρτησε Νεοπτόλεμος θεοειδής,], [-u u---u u-uu- uu--]
[πῶλος ἅτε δροσόεντος ἐπειγόμενος πεδίοιο,], [-u u- uu-u u-uu- uu--]
[ὅστε νεοζυγέεσσιν ἀγαλλόμενος φαλάροισιν], [-u u-uu-u u-uu- uu--]
[ἔφθασε καὶ μάστιγα καὶ ἡνιοχῆος ἀπειλήν.], [-uu - --u u -uu-u u--]
[Τυδείδης δ᾽ἐπόρουσε Νεοπτολέμῳ Διομήδης], [--- uu-u u-uu- uu--]
[θαυμάζων, ὅτι τοῖος ὄην καὶ πρόσθεν Ἀχιλλεύς.], [--- uu -u u- - -u u--]
[ἕσπετο καὶ Κυάνιππος, ὃν εὐπατέρεια Κομαιθὼ], [-uu - uu-u u -uu-u u--]
[Τυδηὶς θαλάμοιο μινυνθαδίοιο τυχοῦσα], [--- uu-u u-uu-u u--]
[ὠκυμόρῳ τέκε παῖδα σακεσπάλῳ Αἰγιαλῆι.], [-uu- uu -u u-uu -uu--]
[ἔστη καὶ Μενέλαος· ἄγεν δέ μιν ἄγριος ὁρμὴ], [-- - uu-u u- u u -uu --]
[Δηιφόβου ποτὶ δῆριν, ἀπηνέι δ᾽ἔζεε θυμῷ], [-uu- uu -u u-uu -uu --]
[δεύτερον ἁρπακτῆρα γάμου λελιημένος εὑρεῖν.], [-uu ---u u- uu-uu --]
[τῷ δ᾽ἐπὶ Λοκρὸς ὄρουσεν Ὀιλῆος ταχὺς Αἴας,], [- uu -u u-- --- uu --]
[εἰσέτι θυμὸν ἔχων πεπνυμένον οὐδ᾽ ἐπὶ κούραις], [-uu -u u- --uu - uu --]
[μαργαίνων ἀθέμιστον· ἀνέστησεν δὲ καὶ ἄλλον,], [--- uu-u u--- u u --]
[Κρητῶν Ἰδομενῆα μεσαιπόλιον βασιλῆα.], [-- -uu-u u-uu- uu--]
[Νεστορίδης δ᾽ἅμα τοῖσιν ἔβη κρατερὸς Θρασυμήδης,], [-uu- uu -u u- uu- uu--]
[καὶ Τελαμώνιος υἱὸς ἑκηβόλος ἤιε Τεῦκρος], [- uu-uu -u u-uu -uu --]
[τοῖσι δ᾽ἐπ᾽ Ἀδμήτοιο πάις πολύιππος ἀνέστη], [-u u --- -- --u u--]
[Εὔμηλος· μετὰ τὸν δὲ θεοπρόπος ἔσσυτο Κάλχας], [--- uu - u u-uu -uu --]
[εὖ εἰδώς, ὅτι μόχθον ἀμήχανον ἐκτελέσαντες], [- -- uu - --uu -uu--]
[ἤδη Τρώιον ἄστυ καθιππεύσουσιν Ἀχαιοί.], [-- -uu -u u---u u--]
[οὐδὲ μὲν οὐδ᾽ οἳ ἔλειφθεν ἀποστρεφθέντες ἀρωγῆς], [-u u - u u-u u---u u--]
[Εὐρύπυλός τ᾽Εὐαιμονίδης ἀγαθός τε Λεοντεύς,], [-uu- --uu- uu- u u--]
[Δημοφόων τ᾽Ἀκάμας τε, δύω Θησήια τέκνα,], [-uu- uu- u u- --uu --]
[Ὀρτυγίδης τ᾽Ἄντικλος, ὃν αὐτόθι τεθνειῶτα], [-uu- --u u -uu ----]
[ἵππῳ δακρύσαντες ἐνεκτερέιξαν Ἀχαιοί,], [-- ---u u-uu-u u--]
[Πηνέλεώς τε Μέγης τε καὶ Ἀντιφάτης ἀγαπήνωρ], [-uu- u u- u u -uu- uu--]
[Ἰφιδάμας τε καὶ Εὐρυδάμας, Πελίαο γενέθλη,], [-uu- u u -uu- uu-u u--]
[τόξῳ δ᾽Ἀμφιδάμας κεκορυθμένος· ὕστατος αὖτε], [-- -uu- uu-uu -uu --]
[τέχνης ἀγλαόμητις ἑῆς ἐπέβαινεν Ἐπειός.], [- uu--- -- uu-u u--]
[εὐξάμενοι δὴ ἔπειτα Διὸς γλαυκώπιδι κούρῃ], [-uu- u u-u u- --uu --]
[ἱππείην ἔσπευδον ἐς ὁλκάδα· τοῖσι δ᾽Ἀθήνη], [--- --u u -uu -u u--]
[ἀμβροσίῃ κεράσασα θεῶν ἐκόμισσεν ἐδωδὴν], [-uu- uu-u u- uu-u u--]
[δεῖπνον ἔχειν, ἵνα μή τι πανημέριοι λοχόωντες], [-u u- uu - u u-uu- uu--]
[τειρόμενοι βαρύθοιεν ἀτερπέι γούνατα λιμῷ.], [-uu- uu-u u-uu -uu --]
[ὣς δ᾽ὁπότε κρυμοῖσιν ἀελλοπόδων νεφελάων], [- uu- --u u-uu- uu--]
[ἠέρα παχνώσασα χιὼν ἐπάλυνεν ἀρούρας,], [-uu -uu -- -uu- ---]
[τηκομένη δ᾽ἀνέηκε πολὺν ῥόον· οἱ δ᾽ἀπὸ πέτρης], [-uu- uu-u u- uu - uu --]
[ὀξὺ καταθρῴσκοντα κυβιστητῆρι κυδοιμῷ], [-u u---u u---u u--]
[δοῦπον ὑποπτήξαντες ὀριτρεφέος ποταμοῖο], [-u u---u u-uu- uu--]
[θῆρες ἐρωήσαντες ὑπὸ πτύχα κοιλάδος εὐνῆς], [-u u---u u- uu -uu --]
[σιγῇ φρικαλέῃσιν ἐπὶ πλευρῇσι μένουσι,], [-- -uu-u u- --u u--]
[πικρὰ δὲ πεινάοντες ὀιζυρῆς ὑπ᾽ ἀνάγκης], [-u u ---u u--- u u--]
[τλήμονες ἐκδέχαται, πότε παύεται ὄβριμον ὕδωρ·], [-uu -uu- uu -uu -uu --]
[ὣς οἵγε γλαφυροῖο διὰ ξυλόχοιο θορόντες], [- -- uu-u u- uu-u u--]
[ἀτλήτους ἀνέχοντο πόνους ἀκμῆτες Ἀχαιοί.], [-- ---u u- --u u--]
[τοῖσι δ᾽ἐπεκλήισσε θύρην ἐγκύμονος ἵππου], [-u u---u u- --uu --]
[πιστὸς ἀτεκμάρτοιο δόλου πυλαωρὸς Ὀδυσσεύς.], [-u u---u u- uu-u u--]
[αὐτὸς δ᾽ἐν κεφαλῇ σκοπὸς ἕζετο· τὼ δέ οἱ ἄμφω], [-- - uu- uu -uu - u u --]
[ὀφθαλμὼ ποθέοντες ἐλάνθανον ἐκτὸς ἐόντας.], [--- uu-u u-uu -u u--]
[Ἀτρείδης δ᾽ἐκέλευσεν ὑποδρηστῆρας Ἀχαιοὺς], [--- uu-u u---u u--]
[λῦσαι λάινον ἕρκος ἐυγνάμπτοισι μακέλλαις,], [-- -uu -u u---u u--]
[ἵππος ὅπερ κεκάλυπτο· θέλεν δέ ἑ γυμνὸν ἀᾶσαι,], [-u u- uu-u u- u u -u u--]
[τηλεφανὴς ἴνα πᾶσιν ἑὴν χάριν ἀνδράσι πέμποι.], [-uu- uu -u u- uu -uu --]
[καὶ τὸ μὲν ἐξελάχαινον ἐφημοσύνῃ βασιλῆος.], [- u u -uu-u u-uu- uu--]
[ἠέλιος δ᾽ὅτε νύκτα παλίνσκιον ἀνδράσιν ἕλκων], [-uu- uu -u u-uu -uu --]
[ἐς δύσιν ἀχλυόπεζαν ἑκηβόλον ἔτραπεν ἠῶ,], [- uu -uu-u u-uu -uu --]
[δὴ τότε κηρύκων ἀπεκίδνατο λαὸν ἀυτὴ], [- uu --- uu-u u- u--]
[φεύγειν ἀγγελέουσα καὶ ἑλκέμεν εἰς ἅλα κοίλην], [-- -uu-u u -uu - uu --]
[νῆας ἐυκραίρους ἀνά τε πρυμνήσια λῦσαι.], [-u u--- uu - --uu --]
[ἔνθα δὲ πευκήεντος ἀνασχόμενοι πυρὸς ὁρμὴν], [-u u ---u u-uu- uu --]
[ἕρκεά τε πρήσαντες ἐυσταθέων κλισιάων], [-uu - --u u-uu- uu--]
[νηυσὶν ἀνεπλώεσκον ἀπὸ Ῥοιτειάδος ἀκτῆς], [-u u---u u- --uu --]
[ὅρμον ἐς ἀντιπέραιον ἐυστεφάνου Τενέδοιο], [-u u -uu-u u-uu- uu--]
[γλαυκὸν ἀναπτύσσοντες ὕδωρ Ἀθαμαντίδος Ἕλλης.], [-u u---u u- uu-uu --]
[μοῦνος δὲ πληγῇσιν ἑκούσια γυῖα χαραχθεὶς], [-- - --u u-uu -u --]
[Αἰσιμίδης ἐλέλειπτο Σίνων, ἀπατήλιος ἥρως,], [-uu- uu-u u- uu-uu --]
[κρυπτὸν ἐπὶ Τρώεσσι δόλον καὶ πήματα κεύθων.], [-u u- --u u- - -uu --]
[ὡς δ᾽ὁπότε σταλίκεσσι λίνον περικυκλώσαντες], [- uu- uu-u u- uu----]
[θηρσὶν ὀριπλανέεσσι λόχον πολυωπὸν ἔπηξαν], [-u u-uu-u u- uu-u u--]
[ἀνέρες ἀγρευτῆρες· ὁ δ᾽ἐκκριδὸν οἶος ἀπ᾽ ἄλλων,], [-uu ---u u -uu -u u --]
[λαθρίδιος πυκινοῖσιν ὑπὸ πτόρθοισι δεδυκώς,], [-uu- uu-u u- --u u--]
[δίκτυα παπταίνων ἔλαθεν θηροσκόπος ἀνήρ·], [-uu --- uu- --uu --]
[ὣς τότε λωβητοῖσι περίστικτος μελέεσσι], [- uu ---u u--- uu--]
[Τροίῃ λυγρὸν ὄλεθρον ἐμήδετο. κὰδ δέ οἱ ὤμους], [-- -u u-u u-uu - u u --]
[ἕλκεσι ποιητοῖσι κατέρρεε νήχυτον αἷμα.], [-uu ---u u-uu -uu --]
[ἡ δὲ περὶ κλισίῃσιν ἐμαίνετο παννυχίη φλὸξ], [- u u- uu-u u-uu -uu- -]
[καπνὸν ἐρευγομένη περιδινέα φοιτάδι ῥιπῇ·], [-u u-uu- uu-uu -uu --]
[Ἥφαιστος δ᾽ἐκέλευεν ἐρίβρομος· ἐκ δὲ θυέλλας], [--- uu-u u-uu - u u--]
[παντοίας ἐτίνασσεν ἐπιπνείουσα καὶ αὐτή,], [--- uu-u u---u u --]
[μήτηρ ἀθανάτοιο πυρός, φαεσίμβροτος Ἥρη.], [-- -uu-u u- uu-uu --]
[ἤδη δὲ Τρώεσσι καὶ Ἰλιάδεσσι γυναιξὶν], [-- - --u u -uu-u u--]
[ὄρθρον ὑπὸ σκιόεντα πολύθροος ἤλυθε φήμη], [-u u- uu-u u-uu -uu --]
[δήιον ἀγγέλλουσα φόβον σημάντορι καπνῷ.], [-uu ---u u- --uu --]
[αὐτίκα δ᾽ἐξέθορον πυλέων πετάσαντες ὀχῆας], [-uu -uu- uu- uu-u u--]
[πεζοί θ᾽ἱππῆές τε καὶ ἐς πεδίον προχέοντο], [-- --- u u - uu- uu--]
[διζόμενοι, μή τού τις ἔην δόλος ἄλλος Ἀχαιῶν.], [-uu- - - u u- uu -u u--]
[οἱ δὲ θοοὺς οὐρῆας ὑποζεύξαντες ἀπήναις], [- u u- --u u---u u--]
[ἐκ πόλιος κατέβαινον ἅμα Πριάμῳ βασιλῆι], [- uu- uu-u u- uu- uu--]
[ἄλλοι δημογέροντες· ἐλαφρότατοι δ᾽ἐγένοντο], [-- -uu-u u-uu- uu--]
[θαλπόμενοι περὶ παισίν, ὅσους λίπε φοίνιος Ἄρης,], [-uu- uu -u u- uu -uu --]
[ὀσσόμενοι καὶ γῆρας ἐλεύθερον· οὐ μὲν ἔμελλον], [-uu- - -u u-uu - u u--]
[γηθήσειν ἐπὶ δηρόν, ἐπεὶ Διὸς ἤθελε βουλή.], [--- uu -u u- uu -uu --]
[οἱ δ᾽ὅτε τεχνήεντος ἴδον δέμας αἰόλον ἵππου,], [- uu --- -- uu -uu --]
[θαύμασαν ἀμφιχυθέντες, ἅτ᾽ ἠχήεντες ἰδόντες], [-uu -uu-u u ---u u--]
[αἰετὸν ἀλκήεντα περικλάζουσι κολοιοί.], [-uu ---u u---u u--]
[τοῖσι δὲ τετρηχυῖα καὶ ἄκριτος ἔμπεσε βουλή·], [-u u ---u u -uu -uu --]
[οἱ μὲν γὰρ πολέμῳ βαρυπενθέι κεκμηῶτες,], [- - - uu- uu-uu ----]
[ἵππον ἀπεχθήραντες, ἐπεὶ πέλεν ἔργον Ἀχαιῶν,], [-u u--- -- uu -u u--]
[ἤθελον ἢ δολιχοῖσιν ἐπὶ κρημνοῖσιν ἀράξαι], [-uu - uu-u u- --u u--]
[ἠὲ καὶ ἀμφιτόμοισι διαρρῆξαι πελέκεσσιν·], [-u u -uu-u u--- uu--]
[οἱ δὲ νεοξέστοιο πεποιθότες ἔργμασι τέχνης], [- u u---u u-uu -u- -]
[ἀθανάτοις ἐκέλευον ἀρήιον ἵππον ἀνάψαι,], [-uu- uu-u u-uu -u u--]
[ὕστερον Ἀργείοιο μόθου σημήιον εἶναι.], [-uu ---u u- --uu --]
[φραζομένοις δ᾽ἐπὶ τοῖσι παναίολα γυῖα κομίζων], [-uu- uu -u u-uu -u u--]
[γυμνὸς ὑπὲρ πεδίοιο φάνη κεκακωμένος ἀνήρ·], [-u u- uu-u u- uu-uu --]
[αἵματι δὲ σμώδιγγες ἀεικέϊ βεβριθυῖαι], [-uu - --u u-uu ----]
[ἴχνια λωβήεντα θοῶν ἀνέφαινον ἱμάντων.], [-- ---u u- uu-u u--]
[αὐτίκα δὲ Πριάμοιο ποδῶν προπάροιθεν ἐλυσθεὶς], [-uu - uu-u u- uu-u u--]
[ἱκεσίαις παλάμῃσι παλαιῶν ἥψατο γούνων,], [-uu- uu-u u-- -uu --]
[λισσόμενος δὲ γέροντα δολοπλόκον ἴαχε μῦθον·], [-uu- u u-u u-uu -uu --]
[ἄνδρα μὲν Ἀργείοισιν ὁμόπλοον εἴ μ᾽ἐλεαίρεις,], [-u u ---u u-uu - uu--]
[Τρώων δὲ ῥυστῆρα καὶ ἄστεος εἴ με σαώσεις,], [-- - --u u -uu - u u--]
[Δαρδανίδη σκηπτοῦχε, καὶ ὕστατον ἐχθρὸν Ἀχαιῶν—], [-uu- --u u -uu -u u--]
[οἷά με λωβήσαντο θεῶν ὄπιν οὐκ ἀλέγοντες], [-u u ---u u- uu - uu--]
[οὐδὲν ἀλιτραίνοντα, κακοὶ καὶ ἀπηνέες αἰεί·], [-u u---u u- u u-uu --]
[ὣς μέν Ἀχιλλῆος γέρας ἥρπασαν Αἰακίδαο,], [- u u--- uu -uu -uu--]
[ὣς δὲ Φιλοκτήτην ἔλιπον πεπεδημένον ὕδρῳ,], [- u u--- uu- uu-uu --]
[ἔκτειναν δὲ καὶ αὐτὸν ἀγασσάμενοι Παλαμήδην.], [--- u u -u u-uu- uu--]
[καὶ νῦν οἷά μ᾽ἔρεξαν ἀτάσθαλοι, οὕνεκα φεύγειν], [- - -u u-u u-uu -uu --]
[οὐκ ἔθελον σὺν τοῖσι, μένειν δ᾽ἐκέλευον ἑταίρους·], [- uu- - -u u- uu-u u--]
[οἱ δὲ νοοπλήγεσσιν ἀτασθαλίῃσι δαμέντες], [- u u---u u-uu-u u--]
[εἵματα μέν μ᾽ἀπέδυσαν, ἀεικελίῃσι δ᾽ἱμάσθλαις], [-uu - uu-u u-uu-u u--]
[πᾶν δέμας οὐτήσαντες ἐπὶ ξείνῃ λίπον ἀκτῇ.], [- uu ---u u- -- uu --]
[ἀλλά, μάκαρ, πεφύλαξο Διὸς σέβας ἱκεσίοιο·], [-u u- uu-u u- uu -uu--]
[χάρμα γὰρ Ἀργείοισι γενήσομαι, εἴ κεν ἐάσῃς], [-u u ---u u-uu - u u--]
[χερσὶν ὕπο Τρώων ἱκέτην καὶ ξεῖνον ὀλέσθαι.], [-u u- -- uu- - -u u--]
[αὐτὰρ ἐγὼ πάντεσσιν ἐπάρκιος ἔσσομαι ὑμῖν], [-u u- --u u-uu -uu --]
[μηκέτι δειμαίνειν πόλεμον παλίνορσον Ἀχαιῶν.], [-uu --- uu- uu-u u--]
[ὣς φάτο· τὸν δ᾽ὁ γέρων ἀγανῇ μειλίξατο φωνῇ·], [- uu - u u- uu- --uu --]
[ξεῖνε, σὲ μὲν Τρώεσσι μεμιγμένον οὐκέτ᾽ ἔοικε], [-u u - --u u-uu -u u--]
[τάρβος ἔχειν· ἔφυγες γὰρ ἀνάρσιον ὕβριν Ἀχαιῶν.], [-u u- uu- u u-uu -u u--]
[αἰεὶ δ᾽ἡμέτερος φίλος ἔσσεαι, οὐδέ σε πάτρης], [-- -uu- uu -uu -u u --]
[οὐδὲ πολυκτεάνων θαλάμων γλυκὺς ἵμερος αἱρεῖ.], [-u u-uu- uu- uu -uu --]
[ἀλλ᾽ ἄγε καὶ σύ μοι εἰπέ, τί τοι τόδε θαῦμα τέτυκται,], [- uu - u u -u u - uu -u u--]
[ἵππος, ἀμειλίκτοιο φόβου τέρας· εἰπὲ δὲ σεῖο], [-u u---u u- uu -u u --]
[οὔνομα καὶ γενεήν, ὁπόθεν δέ σε νῆες ἔνεικαν.], [-uu - uu- uu- u u -u u--]
[τὸν δ᾽ἐπιθαρσήσας προσέφη πολυμήχανος ἥρως·], [- uu--- uu- uu-uu --]
[ἐξερέω καὶ ταῦτα· σὺ γάρ μ᾽ἐθέλοντα κελεύεις.], [-uu- - -u u - uu-u u--]
[ἄργός μοι πόλις ἐστί, Σίνων δέ μοι οὔνομα κεῖται·], [-- - uu -u u- u u -uu --]
[αἴσιμον αὖ καλέουσιν ἐμὸν πολιὸν γενετῆρα·], [-uu - uu-u u- uu- uu--]
[ἵππον δ᾽Ἀργείοισι παλαίφατον εὗρεν Ἐπειός·], [-- ---u u-uu -u u--]
[εἰ μὲν γάρ μιν ἐᾶτε μένειν αὐτοῦ ἐνὶ χώρῃ,], [- - - u u-u u- -- uu --]
[Τροίην θέσφατόν ἐστιν ἑλεῖν πόλιν ἔγχος Ἀχαιῶν·], [-- -uu -u u- uu -u u--]
[εἰ δέ μιν ἁγνὸν ἄγαλμα λάβῃ νηοῖσιν Ἀθήνη,], [- u u -u u-u u- --u u--]
[φεύξονται προφυγόντες ἀνηνύστοις ἐπ᾽ ἀέθλοις.], [--- uu-u u--- u u--]
[ἀλλ᾽ ἄγε δὴ σειρῇσι περίπλοκον ἀμφιβαλόντες], [- uu - --u u-uu -uu--]
[ἕλκετ᾽ ἐς ἀκρόπολιν μεγάλην χρυσήνιον ἵππον·], [-u u -uu- uu- --uu --]
[ἄμμι δ᾽Ἀθηναίη ἐρυσίπτολις ἡγεμονεύοι], [-u u--- uu-uu -uu--]
[δαιδάλεον σπεύδουσα λαβεῖν ἀνάθημα καὶ αὐτή.], [-uu- --u u- uu-u u --]
[ὣς ἄρ᾽ ἔφη· καὶ τὸν μὲν ἄναξ ἐκέλευσε λαβόντα], [- u u- - - u u- uu-u u--]
[ἕσσασθαι χλαῖνάν τε χιτῶνά τε, τοὶ δέ, βοείαις], [--- -- u u-u u - u u--]
[δησάμενοι σειρῇσιν, ἐυπλέκτοισι κάλωσιν], [-uu- --u u---u u--]
[εἷλκον ὑπὲρ πεδίοιο, θοῶν ἐπιβήτορα κύκλων,], [-u u- uu-u u- uu-uu --]
[ἵππον ἀριστήεσσι βεβυσμένον· οἱ δὲ πάροιθεν], [-u u---u u-uu - u u--]
[αὐλοὶ καὶ φόρμιγγες ὁμὴν ἐλίγαινον ἀοιδήν.], [-- - --u u- uu-u u--]
[σχέτλιον ἀφραδέων μερόπων γένος, οἷσιν ὁμίχλη], [-u u--- uu- uu -u u--]
[ἄσκοπος ἐσσομένων· κενεῷ δ᾽ὑπὸ χάρματι πολλοὶ], [-uu -uu- uu- uu -uu --]
[πολλάκις ἀγνώσσουσι περιπταίοντες ὀλέθρῳ.], [-uu ---u u---u u--]
[οἵη καὶ Τρώεσσι τότε φθισίμβροτος ἄτη], [-- - --u u- --uu --]
[ἐς πόλιν αὐτοκέλευθος ἐκώμασεν· οὐδέ τις ἀνδρῶν], [- uu -uu-u u-uu -u u --]
[ᾔδεεν, οὕνεκα λάβρον ἐφέλκετο πένθος ἄλαστον.], [-uu -uu -u u-uu -u u--]
[ἄνθεα δὲ δροσόεντος ἀμησάμενοι ποταμοῖο], [-uu - uu-u u-uu- uu--]
[ἔστεφον αὐχενίους πλοκάμους σφετέροιο φονῆος.], [-uu -uu- uu- uu-u u--]
[γαῖα δὲ χαλκείοισιν ἐρεικομένη περὶ κύκλοις], [-u u ---u u-uu- uu --]
[δεινὸν ὑπεβρυχᾶτο, σιδήρειοι δὲ δι᾽ αὐτῶν], [-u u---u u--- u u --]
[τριβόμενοι τρηχεῖαν ἀνέστενον ἄξονες ἠχήν·], [-uu- --u u-uu -uu --]
[τετρίγει δὲ κάλων ξυνοχή, καὶ πᾶσα ταθεῖσα], [--- u u- uu- - -u u--]
[λιγνὺν αἰθαλόεσσαν ἕλιξ ἀνεκήκιε σειρή.], [-- -uu-u u- uu-uu --]
[πολλὴ δ᾽ἑλκόντων ἐνοπὴ καὶ κόμπος ὀρώρει·], [-- --- uu- - -u u--]
[ἔβρεμε νυμφαίῃσιν ἅμα δρυσὶ δάσκιος Ἴδη,], [-uu ---u u- uu -uu --]
[ἴαχε καὶ Ξάνθου ποταμοῦ κυκλούμενον ὕδωρ,], [-uu - -- uu- --uu --]
[καὶ στόμα κεκλήγει Σιμοείσιον· οὐρανίη δὲ], [- uu --- uu-uu -uu- -]
[ἐκ Διὸς ἑλκόμενον πόλεμον μαντεύετο σάλπιγξ.], [- uu -uu- uu- --uu --]
[οἱ δ᾽ἦγον προπάροιθεν· ὁδὸς δ᾽ἐβαρύνετο μακρὴ], [- -- uu-u u- uu-uu --]
[σχιζομένη ποταμοῖσι καὶ οὐ πεδίοισιν ὁμοίη.], [-uu- uu-u u - uu-u u--]
[εἵπετο δ᾽αἰόλος ἵππος ἀρηιφίλους ἐπὶ βωμοὺς], [-uu -uu -u u-uu- uu --]
[κυδιόων ὑπέροπλα, βίην δ᾽ἐπέρεισεν Ἀθήνη], [-uu- uu-u u- uu-u u--]
[χεῖρας ἐπιβρίσασα νεογλυφέων ἐπὶ μηρῶν.], [-u u-uu- uu--- uu --]
[ὧδε θέων ἀκίχητος ἐπέδραμε θᾶσσον ὀιστοῦ], [-u u- uu-u u-uu -u u--]
[Τρῶας ἐυσκάρθμοισιν ὁδοιπορίῃσι διώκων,], [-u u---u u-uu-u u--]
[εἰσόκε δὴ πυλέων ἐπεβήσατο Δαρδανιάων.], [-uu - uu- uu-uu -uu--]
[αἱ δέ οἱ ἐρχομένῳ θυρέων πτύχες ἐστείνοντο·], [- u u -uu- uu- uu ----]
[ἀλλ᾽ Ἥρη μὲν ἔλυσεν ἐπὶ δρόμον αὖθις ὁδοῖο], [- -- u u-u u- uu -u u--]
[πρόσθεν ἀναστέλλουσα, Ποσειδάων δ᾽ἀπὸ πύργων], [-u u---u u--- uu --]
[σταθμὸν ἀνοιγομένων πυλέων ἀνέκοπτε τριαίνῃ.], [-u u-uu- uu- uu-u u--]
[Τρωιάδες δὲ γυναῖκες ἀνὰ πτόλιν ἄλλοθεν ἄλλαι,], [-uu- u u-u u- uu -uu --]
[νύμφαι τε πρόγαμοί τε καὶ ἴδμονες Εἰλειθυίης,], [-- - uu- u u -- ----]
[μολπῇ τ᾽ὀρχηθμῷ τε περὶ βρέτας εἱλίσσοντο·], [-- --- u u- uu ----]
[ἄλλαι δὲ χνοόωσαν ἀμελγόεναι χάριν ὄμβρου], [-- - uu-u u-uu- uu --]
[ὁλκῷ δουρατέῳ ῥοδέους στορέσαντο τάπητας.], [-- -uu- uu- uu-u u--]
[αἱ δὲ θαλασσαίης ἐπιμάζια νήματα μίτρης], [- u u--- uu-uu -uu --]
[λυσάμεναι κλωστοῖσι κατέπλεκον ἄνθεσιν ἵππον.], [-uu- --u u-uu -uu --]
[καί τις ἀπειρεσίοιο πίθου κρήδεμνον ἀνεῖσα], [- u u-uu-u u- --u u--]
[χρυσείῳ προχέουσα κρόκῳ κεκερασμένον οἶνον], [--- uu-u u- uu-uu --]
[γαῖαν ἀνεκνίσσωσε χυτὴν εὐώδεϊ πηλῷ.], [-u u---u u- --uu --]
[ἀνδρομέῃ δὲ βοῇ συνεβάλλετο θῆλυς ἰωή,], [-uu- u u- uu-uu -u u--]
[καὶ παίδων ἀλαλητὸς ἐμίσγετο γήραος ἠχῇ.], [- -- uu-u u-uu -uu --]
[οἷαι δ᾽ἀφνειοῖο μετήλυδες Ὠκεανοῖο,], [-- ---u u-uu -uu--]
[χείματος ἀμφίπολοι, γεράνων στίχες ἠεροφώνων,], [-uu -uu- uu- uu -uu--]
[κύκλον ἐπογμεύουσιν ἀλήμονος ὀρχηθμοῖο], [-u u---u u-uu ----]
[γειοπόνοις ἀρότῃσιν ἀπεχθέα κεκληγυῖαι·], [-uu- uu-u u-u u---]
[ὣς οἵγε κλαγγῇ τε δι᾽ ἄστεος ἠδὲ κυδοιμῷ], [- -- -- u u -uu -u u--]
[ἦγον ἐς ἀκρόπολιν βεβαρημένον ἔνδοθεν ἵππον.], [-u u -uu- uu-uu -uu --]
[κούρη δὲ Πριάμοιο θεήλατος οὐκέτι μίμνειν], [-- - uu-u u-uu -uu --]
[ἤθελεν ἐν θαλάμοισι· διαρρήξασα δ᾽ὀχῆας], [-uu - uu-u u---u u--]
[ἔδραμεν ἠύτε πόρτις ἀήσυρος, ἥντε τυπεῖσαν], [-uu -uu -u u-uu -u u--]
[κέντρον ἀνεπτοίησε βοορραίσταο μύωπος·], [-u u---u u---u u--]
[ἡ δ᾽οὐκ εἰς ἀγέλην ποτιδέρκεται οὐδὲ βοτῆρι], [- - - uu- uu-uu -u u--]
[πείθεται οὐδὲ νομοῖο λιλαίεται, ἀλλὰ βελέμνῳ], [-uu -u u-u u-uu -u u--]
[ὀξέι θηγομένη βοέων ἐξήλυθε θεσμῶν·], [-uu -uu- uu- --uu --]
[τοίη μαντιπόλοιο βολῆς ὑπὸ νύγματι κούρη], [-- -uu-u u- uu -uu --]
[πλαζομένη κραδίην ἱερὴν ἀνεσείετο δάφνην.], [-uu- uu- uu- uu-uu --]
[πάντη δ᾽ἐβρυχᾶτο κατὰ πτόλιν· οὐδὲ τοκήων], [-- ---u u- uu -u u--]
[οὐδὲ φίλων ἀλέγιζε· λίπεν δέ ἑ παρθένος αἰδώς.], [-u u- uu-u u- u u -uu --]
[οὐχ οὕτω Θρήισσαν ἐνὶ δρυμοῖσι γυναῖκα], [- -- --u u- --u u--]
[νήδυμος αὐλὸς ἔτυψεν ὀρειμανέος Διονύσου,], [-uu -u u-u u-uu- uu--]
[ἥτε θεῷ πληγεῖσα παρήορον ὄμμα τιταίνει], [-u u- --u u-uu -u u--]
[γυμνὸν ἐπισσείουσα κάρη κυανάμπυκι κισσῷ,], [-u u---u u- uu-uu --]
[ὡς ἥγε πτερόεντος ἀναΐξασα νόοιο], [- -- uu-u u-uu- ---]
[Κασσάνδρη θεόφοιτος ἐμαίνετο· πυκνὰ δὲ χαίτην], [--- uu-u u-uu -u u --]
[κοπτομένη καὶ στέρνον ἀνίαχε μαινάδι φωνῇ·], [-uu- - -u u-uu -uu --]
[ὦ μέλεοι, τίνα τοῦτον ἀνάρσιον ἵππον ἄγοντες], [- uu- uu -u u-uu -u u--]
[δαιμόνιοι μαίνεσθε καὶ ὑστατίην ἐπὶ νύκτα], [-uu- --u u -uu- uu --]
[σπεύδετε καὶ πολέμοιο πέρας καὶ νήγρετον ὕπνον;], [-uu - uu-u u- - -uu --]
[δυσμενέων ὅδε κῶμος ἀρήιος· αἱ δέ που ἤδη], [-uu- uu -u u-uu - u u --]
[τίκτουσιν μογερῆς Ἑκάβης ὠδῖνες ὀνείρων,], [--- uu- uu- --u u--]
[λήγει δ᾽ἀμβολιεργὸν ἔτος πολέμοιο λυθέντος.], [-- -uu-u u- uu-u u--]
[τοῖος ἀριστήων λόχος ἔρχεται, οὓς ἐπὶ χάρμην], [-u u--- uu -uu - uu --]
[τεύχεσιν ἀστράπτοντας ἀμαυροτάτην ὑπὸ νύκτα], [-uu ---u u-uu- uu --]
[τέξεται ὄβριμος ἵππος· ἐπὶ χθόνα δ᾽ἄρτι θορόντες], [-uu -uu -u u- uu -u u--]
[ἐς μόθον ὁρμήσουσι τελειότατοι πολεμισταί.], [- uu ---u u-uu- uu--]
[οὐ γὰρ ἐπ᾽ ὠδίνεσσι μογοστόκον ἵππον ἀνεῖσαι], [- u u ---u u-uu -u u--]
[ἀνδράσι τικτομένοισιν ἐπισχήσουσι γυναῖκες,], [-uu -uu-u u---u u--]
[αὐτὴ δ᾽Εἰλείθυια γενήσεται, ἥ μιν ἔτευξε·], [-- ---u u-uu - u u--]
[γαστέρα δὲ πλήθουσαν ἀνακλίνασα βοήσει], [-uu - --u u-uu- ---]
[μαῖα πολυκλαύτοιο τόκου πτολίπορθος Ἀθήνη.], [-u u---u u- uu-u u--]
[καὶ δὴ πορφύρεον μὲν ἑλίσσεται ἔνδοθι πύργων], [- - -uu- u u-uu -uu --]
[αἵματος ἐκχυμένου πέλαγος καὶ κῦμα φόνοιο,], [-uu -uu- uu- - -u u--]
[δεσμά τε συμπαθέων πλέκεται περὶ χερσὶ γυναικῶν], [-u u -uu- uu- uu -u u--]
[νυμφία, φωλεύει δ᾽ὑπὸ δούρασι κευθόμενον πῦρ.], [-uu --- uu -uu -uu- -]
[ὤμοι ἐμῶν ἀχέων, ὤμοι σέο, πάτριον ἄστυ,], [-u u- uu- -- uu -uu --]
[αὐτίκα λεπταλέη κόνις ἔσσεαι, οἴχεται ἔργον], [-uu -uu- uu -uu -uu --]
[ἀθανάτων, προθέλυμνα θεμείλια Λαομέδοντος.], [-uu- uu-u u-uu -uu--]
[καὶ σέ, πάτερ, καὶ μῆτερ, ὀδύρομαι, οἷά μοι ἤδη], [- u u- - -u u-uu -u u --]
[ἀμφότεροι πείσεσθε· σὺ μέν, πάτερ, οἰκτρὰ δεδουπὼς], [-uu- --u u - uu -u u--]
[κείσεαι Ἑρκείοιο Διὸς μεγάλου παρὰ βωμῷ·], [-uu ---u u- uu- uu --]
[μῆτερ ἀριστοτόκεια, σὲ δὲ βροτέης ἀπὸ μορφῆς], [-u u-uu-u u - uu- uu --]
[λυσσαλέην ἐπὶ παισὶ θεοὶ κύνα ποιήσουσι.], [-uu- uu -u u- uu ----]
[δῖα Πολυξείνη, σὲ δὲ πατρίδος ἐγγύθι γαίης], [-u u--- u u -uu -uu --]
[κεκλιμένην ὀλίγον δακρύσομαι· ὡς ὄφελέν τις], [-uu- uu- uu-- - uu- -]
[Ἀργείων ἐπὶ σοῖσι γόοις ὀλέσαι με καὶ αὐτήν.], [--- uu -u u- uu- u u --]
[τίς γάρ μοι χρειὼ βιότου πλέον, εἴ με φυλάσσει], [- - - -- uu- uu - u u--]
[οἰκτροτάτῳ θανάτῳ, ξείνη δέ με γαῖα καλύψει;], [-uu- uu- -- u u -u u--]
[τοιάδε μοι δέσποινα καὶ αὐτῷ δῶρον ἄνακτι], [-uu - --u u -- -u u--]
[ἀντὶ τόσων καμάτων Ἀγαμέμνονι πότμον ὑφαίνει.], [-u u- uu- uu-uu -u u--]
[ἀλλ᾽ ἤδη φράζεσθε—τὰ δὲ γνώσεσθε παθόντες—], [- -- --uu - --u u--]
[καὶ νεφέλην ἀπόθεσθε, φίλοι, βλαψίφρονος ἄτης.], [- uu- uu-u u- --uu --]
[ῥηγνύσθω πελέκεσσι δέμας πολυχανδέος ἵππου], [--- uu-u u- uu-uu --]
[ἢ πυρὶ καιέσθω· δολόεντα δὲ σώματα κεῦθον], [- uu --- uu-u u -uu --]
[ὀλλύσθω, μεγάλη δὲ ποθὴ Δαναοῖσι γενέσθω.], [--- uu- u u- uu-u u--]
[καὶ τότε μοι δαίνυσθε καὶ ἐς χορὸν ὀτρύνεσθε], [- uu - --u u - uu ----]
[στησάμενοι κρητῆρας ἐλευθερίης ἐρατεινῆς.], [-uu- --u u-uu- uu--]
[ἡ μὲν ἔφη· τῇ δ᾽οὔτις ἐπείθετο· τὴν γὰρ Ἀπόλλων], [- u u- - -u u-uu - u u--]
[ἀμφότερον μάντιν τ᾽ἀγαθὴν καὶ ἄπιστον ἔθηκεν.], [-uu- -- uu- u u-u u--]
[τὴν δὲ πατὴρ ἐνένιπεν ὁμοκλήσας ἐπέεσσι·], [- u u- uu-u u--- uu--]
[τίς σε πάλιν, κακόμαντι, δυσώνυμος ἤγαγε δαίμων,], [- u u- uu-u u-uu -uu --]
[θαρσαλέη κυνόμυια; μάτην ὑλάουσ᾽ ἀπερύκεις.], [-uu- uu-u u- uu- uu--]
[οὔπω σοι κέκμηκε νόος λυσσώδεϊ νούσῳ,], [-- - --u u- --uu --]
[οὐδὲ παλιμφήμων ἐκορέσσαο λαβροσυνάων;], [-u u--- uu-uu -uu--]
[ἀλλὰ καὶ ἡμετέρῃσιν ἐπαχνυμένη θαλίῃσιν], [-u u -uu-u u--- uu--]
[ἤλυθες, ὁππότε πᾶσιν ἐλεύθερον ἦμαρ ἀνῆψεν], [-uu -uu -u u-uu -u u--]
[ἡμῖν Ζεὺς Κρονίδης, ἐκέδασσε δὲ νῆας Ἀχαιῶν.], [-- - uu- uu-u u -u u--]
[οὐδ᾽ ἔτι δούρατα μακρὰ τινάσσεται, οὐδ᾽ ἔτι τόξα], [- uu -uu -u u-uu - uu --]
[ἕλκεται, οὐ ξιφέων σελαγή, σιγῶσι δ᾽ὀιστοί,], [-uu - uu- uu- --u u--]
[ἀλλὰ χοροὶ καὶ μοῦσα μελίπνοος, οὐδ᾽ ἔτι νείκη,], [-u u- - -u u-uu - uu --]
[οὐ μήτηρ ἐπὶ παιδὶ κινύρεται, οὐδ᾽ ἐπὶ δῆριν], [- -- uu -u u-uu - uu --]
[ἄνδρα γυνὴ πέμψασα νέκυν δακρύσατο χήρη·], [-u u- --u u- uu-- --]
[ἵππον ἀνελκόμενον δέχεται πολιοῦχος Ἀθήνη.], [-u u-uu- uu- uu-u u--]
[παρθένε τολμήεσσα, σὺ δὲ πρὸ δόμοιο θοροῦσα], [-uu ---u u - u u-u u--]
[ψεύδεα θεσπίζουσα καὶ ἄγρια μαργαίνουσα], [-uu ---u u -uu ----]
[μοχθίζεις ἀτέλεστα καὶ ἱερὸν ἄστυ μιαίνεις.], [-- ---u u -uu -u u--]
[ἔρρ᾽ οὕτως· ἡμῖν δὲ χοροὶ θαλίαι τε μέλονται.], [- -- -- u u- uu- u u--]
[οὐ γὰρ ἔτι Τροίης ὑπὸ τείχεσι δεῖμα λέλειπται,], [- u u- -- uu -uu -u u--]
[οὐδ᾽ ἔτι μαντιπόλοιο τεῆς κεχρήμεθα φωνῆς.], [- uu -uu-u u- --uu --]
[ὣς εἰπὼν ἐκέλευσεν ἄγειν ἑτερόφρονα κούρην], [- -- uu-u u- uu-uu --]
[κεύθων ἐν θαλάμοισι· μόγις δ᾽ἀέκουσα τοκῆι], [-- - uu-u u- uu-u u--]
[πείθετο, παρθενίῳ δὲ περὶ κλιντῆρι πεσοῦσα], [-uu -uu- u u- --u u--]
[κλαῖεν ἐπισταμένη τὸν ἑὸν μόρον· ἔβλεπε δ᾽ἤδη], [-u u-uu- u u- uu -uu --]
[πατρίδος αἰθομένης ἐπὶ τείχεσι μαρνάμενον πῦρ.], [-uu -uu- uu -uu -uu- -]
[οἱ δὲ πολισσούχοιο θεῆς ὑπὸ νηὸν Ἀθήνης], [- u u---u u- uu -u u--]
[ἵππον ἀναστήσαντες ἐυξέστων ἐπὶ βάθρων], [-u u---u u--- uu --]
[ἔφλεγον ἱερὰ καλὰ πολυκνίσσων ἐπὶ βωμῶν·], [-uu -uu -u u--- uu --]
[ἀθάνατοι δ᾽ἀνένευον ἀνηνύστους ἑκατόμβας.], [-uu- uu-u u--- uu--]
[εἰλαπίνη δ᾽ἐπίδημος ἔην καὶ ἀμήχανος ὕβρις,], [-uu- uu-u u- u u-uu --]
[ὕβρις ἐλαφρίζουσα μέθην λυσήνορος οἴνου.], [-u u---u u- --uu --]
[ἀφραδίῃ τε βέβυστο, μεθημοσύνῃ τε κεχήνει], [-uu- u u-u u-uu- u u--]
[πᾶσα πόλις, πυλέων δ᾽ὀλίγοις φυλάκεσσι μεμήλει·], [-u u- uu- uu- uu-u u--]
[ἤδη γὰρ καὶ φέγγος ἐδύετο, δαιμονίη δὲ], [-- - - -u u-uu -uu- -]
[Ἴλιον αἰπεινὴν ὀλεσίπτολις ἀμφέβαλεν νύξ.], [-uu --- uu-uu -uu- -]
[Ἀργείῃ δ᾽Ἑλένῃ πολιὸν δέμας ἀσκήσασα], [--- uu- uu- uu ----]
[ἦλθε δολοφρονέουσα πολυφράδμων Ἀφροδίτη,], [-u u-uu-u u-- -u--]
[ἐκ δὲ καλεσσαμένη προσέφη πειθήμονι φωνῇ·], [- u u-uu- uu- --uu --]
[νύμφα φίλη, καλέει σε πόσις Μενέλαος ἀγήνωρ], [-u u- uu- u u- uu-u u--]
[ἵππῳ δουρατέῳ κεκαλυμμένος, ἀμφὶ δ᾽Ἀχαιῶν], [-- -uu- uu-uu -u u--]
[ἡγεμόνες λοχόωσι τεῶν μνηστῆρες ἀέθλων.], [-uu- uu-u u- --u u--]
[ἀλλ᾽ ἴθι, μηδ᾽ ἔτι τοι μελέτω Πριάμοιο γέροντος], [- uu - uu - uu- uu-u u--]
[μήτ᾽ ἄλλων Τρώων μήτ᾽ αὐτοῦ Δηιφόβοιο·], [- -- -- - -- -uu--]
[ἤδη γάρ σε δίδωμι πολυτλήτῳ Μενελάῳ.], [-- - u u-u u-- -u--]
[ὣς φαμένη θεὸς αὖθις ἀνέδραμεν· ἡ δὲ δόλοισι], [- uu- uu -u u-uu - u u--]
[θελγομένη κραδίην θάλαμον λίπε κηώεντα,], [-uu- uu- uu- uu ----]
[καί οἱ Δηίφοβος πόσις εἴπετο· τὴν δὲ κιοῦσαν], [- - -uu- uu -uu - u u--]
[Τρῳάδες ἑλκεχίτωνες ἐθηήσαντο γυναῖκες.], [-uu -uu-u u---u u--]
[ἡ δ᾽ὁπόθ᾽ ὑψιμέλαθρον ἐς ἱερὸν ἦλθεν Ἀθήνης,], [- uu -uu-u u -uu -u u--]
[ἔστη παπταίνουσα φυὴν εὐήνορος ἵππου.], [-- ---u u- --uu --]
[τρὶς δὲ περιστείχουσα καὶ Ἀργείους ἐρέθουσα], [- u u---u u --- uu--]
[πάσας ἠυκόμους ἀλόχους ὀνόμαζεν Ἀχαιῶν], [-- -uu- uu- uu-u u--]
[φωνῇ λεπταλέῃ· τοὶ δ᾽ἔνδοθι θυμὸν ἄμυσσον], [-- -uu- - -uu -u u--]
[ἀλγεινοὶ κατέχοντες ἐεργμένα δάκρυα σιγῇ.], [--- uu-u u-uu -uu --]
[ἔστενε μὲν Μενέλαος, ἐπεὶ κλύε Τυνδαρεώνης,], [-uu - uu-u u- uu -uu--]
[κλαῖε δὲ Τυδείδης μεμνημένος Αἰγιαλείης,], [-u u --- --uu -uu--]
[οὔνομα δ᾽ἐπτοίησεν Ὀδυσσέα Πηνελοπείης,], [-uu ---u u-uu -uu--]
[Ἄντικλος δ᾽ὅτε κέντρον ἐδέξατο Λαοδαμείης,], [--- uu -u u-uu -uu--]
[μοῦνος ἀμοιβαίην ἀνεβάλλετο γῆρυν ἀνοίξας·], [-u u--- uu-uu -u u--]
[ἀλλ᾽ Ὀδυσεὺς κατέπαλτο καὶ ἀμφοτέρῃς παλάμῃσιν], [- uu- uu-u u -uu- uu--]
[ἀμφιπεσὼν ἐπίεζεν ἐπειγόμενον στόμα λῦσαι.], [-uu- uu-u u-uu- uu --]
[μάστακα δ᾽ἀρρήκτοισιν ἀλυκτοπέδῃσι μεμαρπὼς], [-uu ---u u-uu-u u--]
[εἶχεν ἐπικρατέως· ὁ δ᾽ἐπάλλετο χερσὶ πιεσθείς,], [-u u-uu- u u-uu -u u--]
[φεύγων ἀνδροφόνοιο πελώρια δεσμὰ σιωπῆς.], [-- -uu-u u-uu -u u--]
[καὶ τὸν μὲν λίπεν ἆσθμα φερέσβιον· οἱ δέ μιν ἄλλοι], [- - - uu -u u-uu - u u --]
[δάκρυσι λαθριδίοισι κατακλαύσαντες Ἀχαιοὶ], [-uu -uu-u u---u u--]
[κοῖλον ἀποκρύψαντες ἐς ἰσχίον ἔνθεσαν ἵππου], [-u u---u u -uu -uu --]
[καὶ χλαῖναν μελέεσσιν ἐπὶ ψυχροῖσι βαλόντες.], [- -- uu-u u- --u u--]
[καί νύ κεν ἄλλον ἔθελγε γυνὴ δολόμητις Ἀχαιῶν,], [- u u -u u-u u- uu-u u--]
[εἰ μή οἱ βλοσυρῶπις ἀπ᾽ αἰθέρος ἀντήσασα], [- - - uu-u u -uu ----]
[Παλλὰς ἐπηπείλησε, φίλου δ᾽ἐξήγαγε νηοῦ], [-u u---u u- --uu --]
[μούνῃ φαινομένη, στερεῇ δ᾽ἀπεπέμψατο φωνῇ·], [-- -uu- uu- uu-uu --]
[δειλαίη, τέο μέχρις ἀλιτροσύναι σε φέρουσι], [--- uu -u u-uu- u u--]
[καὶ πόθος ἀλλοτρίων λεχέων καὶ Κύπριδος ἄτη;], [- uu -uu- uu- - -uu --]
[οὔποτε δ᾽οἰκτείρεις πρότερον πόσιν οὐδὲ θύγατρα], [-uu --- uu- uu -u u--]
[Ἑρμιόνην ποθέεις; ἔτι δὲ Τρώεσσιν ἀρήγεις;], [-uu- uu- uu - --u u--]
[χάζεο καὶ θαλάμων ὑπερώιον εἰσαναβᾶσα], [-uu - uu- uu-uu -uu--]
[σὺν πυρὶ μειλιχίῳ ποτιδέχνυσο νῆας Ἀχαιῶν.], [- uu -uu- uu-- -u u--]
[ὣς φαμένη κενεὴν ἀπάτην ἐκέδασσε γυναικός.], [- uu- uu- uu- uu-u u--]
[καὶ τὴν μὲν θαλαμόνδε πόδες φέρον· οἱ δὲ χοροῖο], [- - - uu-u u- uu - u u--]
[παυσάμενοι καμάτῳ ἀδδηκότες ἤριπον ὕπνῳ.], [-uu- uu- --uu -uu --]
[καὶ δή που φόρμιγξ ἀνεπαύσατο, κεῖτο δὲ κάμνων], [- - - -- uu-uu -u u --]
[αὐλὸς ἐπὶ κρητῆρι, κύπελλα δὲ πολλὰ χυθέντα], [-u u- --u u-u u -u u--]
[αὐτομάτως ῥείεσκε καθελκομένων ἀπὸ χειρῶν.], [-uu- --u u-uu- uu --]
[ἡσυχίη δὲ πόλιν κατεβόσκετο, νυκτὸς ἑταίρη,], [-uu- u u- uu-uu -u u--]
[οὐδ᾽ ὑλακὴ σκυλάκων ἠκούετο, πᾶσα δὲ σιγὴ], [- uu- uu- --uu -u u --]
[εἱστήκει καλέουσα φόνον πνείουσαν ἀυτήν.], [--- uu-u u- --u u--]
[ἤδη δὲ Τρώεσσιν ὀλέθριον εἷλκε τάλαντον], [-- - --u u-uu -u u--]
[Ζεὺς ταμίης πολέμοιο, μόγις δ᾽ἐλέλιξεν Ἀχαιούς·], [- uu- uu-u u- uu-u u--]
[χάζετο δ᾽Ἰλιόθεν Λυκίης ἐπὶ πίονα νηὸν], [-uu -uu- uu- uu -uu --]
[ἀχνύμενος μεγάλοις ἐπὶ τείχεσι Φοῖβος Ἀπάλλων.], [--- uu- uu -uu -u u--]
[αὐτίκα δ᾽ Ἀργείοισιν Ἀχιλλῆος παρὰ τύμβον], [-uu ---u u--- uu --]
[ἀγγελίην ἀνάφαινε Σίνων εὐφεγγέι δαλῷ], [-uu- uu-u u- --uu --]
[παννυχίη δ᾽ἑτάροισιν ὑπὲρ θαλάμοιο καὶ αὐτὴ], [-uu- uu-u u- uu-u u --]
[εὐειδής Ἑλένη χρυσέην ἐπεδείκνυτο πεύκην.], [--- uu- uu- uu-uu --]
[ὡς δ᾽ὁπότε πλήθουσα πυρὸς γλαυκοῖο σελήνη], [- uu- --u u- --u u--]
[οὐρανὸν αἰγλήεντα κατεχρύσωσε προσώπῳ·], [-uu ---u u---u u--]
[οὐχ ὅτε που γλωχῖνας ἀποξύνουσα κεραίης], [- uu - --u u---u u--]
[πρωτοφαὴς ὑπὸ μηνὸς ἀνίσταται ἄσκιον ἀχλύν,], [-uu- uu -u u-uu -uu --]
[ἀλλ᾽ ὅτε κυκλώσασα περίτροχον ὄμματος αὐγὴν], [- uu ---u u-uu -uu --]
[ἀντιτύπους ἀκτῖνας ἐφέλκεται ἠελίοιο·], [-uu- --u u-uu -uu--]
[τοίη μαρμαίρουσα Θεραπναίη τότε νύμφη], [-- ---u u--- uu --]
[οἴνοπα πῆχυν ἀνεῖλκε, φίλου πυρὸς ἡνιοχῆα.], [-uu -u u-u u- uu -uu--]
[οἱ δὲ σέλας πυρσοῖο μετήορον ἀθρήσαντες], [- u u- --u u-uu ----]
[νῆας ἀνεκρούσαντο παλιγγνάμπτοισι κελεύθοις], [-u u---u u---u u--]
[Ἀργεῖοι σπεύδοντες, ἅπας δ᾽ἠπείγετο ναύτης], [--- --u u- --uu --]
[δηναιοῦ πολέμοιο τέλος διζήμενος εὑρεῖν.], [--- uu-u u- --uu --]
[οἱ δ᾽αὐτοὶ πλωτῆρες ἔσαν κρατεροί τε μαχηταὶ], [- -- --u u- uu- u u--]
[ἀλλήλοις τ᾽ἐκέλευον ἐλαυνέμεν· αἱ δ᾽ἄρα νῆες], [--- uu-u u-uu - uu --]
[ὠκύτεραι κραιπνῶν ἀνέμων ταχυπειθέι ῥιπῇ], [-uu- -- uu- uu-uu --]
[Ἴλιον εἰσανάγοντο Ποσειδάωνος ἀρωγῇ.], [-uu -uu-u u---u u--]
[ἐνθάδε δὴ πεζοί πρότεροι κίον, οἱ δ᾽ἐπέλειφθεν], [-uu - -- uu- uu - uu--]
[ἱππῆες κατόπισθεν, ὅπως μὴ Τρώιον ἵπποι], [--- uu-u u- - -uu --]
[λαὸν ἀναστήσωσιν ἀειρομένῳ χρεμετισμῷ.], [-u u---u u-uu- uu--]
[οἱ δ᾽ἕτεροι γλαφυρῆς ἀπὸ γαστέρος ἔρρεον ἵππου,], [- uu- uu- uu -uu -uu --]
[τευχησταὶ βασιλῆες, ἀπὸ δρυὸς οἶα μέλισσαι,], [--- uu-u u- uu -u u--]
[αἵτ᾽ ἐπεὶ οὖν ἔκαμον πολυχανδέος ἔνδοθι σίμβλου], [- uu - uu- uu-uu -uu --]
[κηρὸν ὑφαίνουσαι μελιηδέα ποικιλοτέχναι,], [-u u--- uu-uu -u--]
[ἐς νομὸν εὐγυάλοιο κατ᾽ ἄγγεος ἀμφιχυθεῖσαι], [- uu -uu-u u -uu -uu--]
[νύγμασι πημαίνουσι παραστείχοντας ὁδίτας·], [-uu ---u u---u u--]
[ὣς Δαναοὶ κρυφίοιο λόχου κληῖδας ἀνέντες], [- uu- uu-u u- --u u--]
[θρῷσκον ἐπὶ Τρώεσσι καὶ εἰσέτι κοῖτον ἔχοντας], [-u u- --u u -uu -u u--]
[χαλκείου θανάτοιο κακοῖς ἐκάλυψαν ὀνείροις.], [--- uu-u u- uu-u u--]
[νήχετο δ᾽αἵματι γαῖα, βοὴ δ᾽ἄλληκτος ὀρώρει], [-uu -uu -u u- --u u--]
[Τρώων φευγόντων, ἐστείνετο δ᾽Ἴλιος ἱρὴ], [-- --- --uu -uu --]
[πιπτόντων νεκύων, οἱ δ᾽ἀνδροφόνῳ κολοσυρτῷ], [--- uu- - -uu- uu--]
[ἔζεον ἔνθα καὶ ἔνθα μεμηνότες οἶα λέοντες], [-uu -- - -u u-uu -u u--]
[σώμασιν ἀρτιφάτοισι γεφυρώσαντες ἀγυιάς.], [-uu -uu-u u---u u--]
[Τρωιάδες δὲ γυναῖκες ὑπέρ τεγέων ἀίουσαι], [-uu- u u-u u- uu- uu--]
[αἱ μὲν ἐλευθερίης ἐρατῆς ἔτι διψώουσαι], [- u u-uu- uu- uu ----]
[αὐχένας ἐς θάνατον δειλοῖς ὑπέβαλλον ἀκοίταις,], [-uu - uu- -- uu-u u--]
[αἱ δὲ φίλοις ἐπὶ παισί, χελιδόνες οἷάτε κοῦφαι,], [- u u- uu -u u-uu -uu --]
[μητέρες ὠδύροντο· νέη δέ τις ἀσπαίροντα], [-uu ---u u- u u ----]
[ἠίθεον κλαύσασα θανεῖν ἔσπευδε καὶ αὐτὴ], [-uu- --u u- --u u --]
[οὐδὲ δορυκτήτοισιν ὁμοῦ δεσμοῖσιν ἕπεσθαι], [-u u---u u- --u u--]
[ἤθελεν, ἀλλ᾽ ἐχόλωσε καὶ οὐκ ἐθέλοντα φονῆα], [-uu - uu-u u - uu-u u--]
[καὶ ξυνὸν λέχος ἔσχεν ὀφειλόμενον παρακοίτῃ.], [- -- uu -u u-uu- uu--]
[πολλαὶ δ᾽ἠλιτόμηνα καὶ ἄπνοα τέκνα φέρουσαι], [-- -uu-u u -uu -u u--]
[γαστέρος ὠμοτόκοιο χύδην ὠδῖνα μεθεῖσαι], [-uu -uu-u u- --u u--]
[ῥιγεδανῶς σὺν παισὶν ἀπεψύχοντο καὶ αὐταί.], [-uu- - -u u---u u --]
[παννυχίη δ᾽ἐχόρευσεν ἀνὰ πτόλιν, οἷα θύελλα,], [-uu- uu-u u- uu -u u--]
[κύμασι παφλάζουσα πολυφλοίσβου πολέμοιο], [-uu ---u u--- uu--]
[αἵματος ἀκρήτοιο μέθης ἐπίκωμος Ἐνυώ.], [-uu ---u u- uu-u u--]
[σὺν δ᾽Ἔρις οὐρανόμηκες ἀναστήσασα κάρηνον], [- uu -uu-u u---u u--]
[Ἀργείους ὀρόθυνεν, ἐπεὶ καὶ φοίνιος Ἄρης], [--- uu-u u- - -uu --]
[ὀψὲ μὲν ἀλλὰ καὶ ὣς πολέμων ἑτεραλκέα νίκην], [-u u -u u - uu- uu-uu --]
[ἦλθε φέρων Δαναοῖσι καὶ ἀλλοπρόσαλλον ἀρωγήν.], [-u u- uu-u u -uu-u u--]
[ἴαχε δὲ γλαυκῶπις ἐπ᾽ ἀκροπόληος Ἀθήνη], [-uu - --u u -uu-u u--]
[αἰγίδα κινήσασα, Διὸς σάκος, ἔτρεμε δ᾽αἰθὴρ], [-uu ---u u- uu -uu --]
[Ἥρης σπερχομένης, ἐπὶ δ᾽ἔβραχε γαῖα βαρεῖα], [-- -uu- uu -uu -u u--]
[παλλομένη τριόδοντι Ποσειδάωνος ἀκωκῇ,], [-uu- uu-u u---u u--]
[ἔφριξεν δ᾽Ἀίδης, χθονίων δ᾽ἐξέδρακε θώκων], [--- uu- uu- --uu --]
[ταρβήσας, μή πού τι Διὸς μέγα χωσαμένοιο], [--- - - u u- uu -uu--]
[πᾶν γένος ἀνθρώπων κατάγοι ψυχοστόλος Ἑρμῆς.], [- uu --- uu- --uu --]
[πάντα δ᾽ὁμοῦ κεκύκητο, φόνος δέ τις ἄκριτος ἦεν·], [-u u- uu-u u- u u -uu --]
[τοὺς μὲν γὰρ φεύγοντας ἐπὶ Σκαιῇσι πύλῃσι], [- - - --u u- --u u--]
[κτεῖνον ἐφεστηῶτες, ὁ δ᾽ἐξ εὐνῆς ἀνορούσας], [-u u---u u - -- uu--]
[τεύχεα μαστεύων δνοφερῇ περικάππεσεν αἰχμῇ.], [-uu --- uu- uu-uu --]
[καί τις ὑπὸ σκιόεντι δόμῳ κεκρυμμένος ἀνήρ,], [- u u- uu-u u- --uu --]
[ξεῖνος ἐών, ἐκάλεσσεν ὀιόμενος φίλον εἶναι·], [-u u- uu-u u-uu- uu --]
[νήπιος, οὐ μὲν ἔμελλεν ἐνηέι φωτὶ μιγῆναι,], [-uu - u u-u u-uu -u u--]
[ξείνια δ᾽ἐχθρὰ κόμισσεν· ὑπέρ τέγεος δέ τις ἄλλος], [-uu - --u u- uu- u u --]
[μήπω παπταίνων τι θοῷ διέπιπτεν ὀιστῷ.], [-- --- u u- uu-u u--]
[καί τινες ἀλγεινῷ κραδίην βεβαρηότες οἴνῳ,], [- uu --- uu- uu-uu --]
[ἐκπλαγέες ποτὶ δοῦπον, ἐπειγόμενοι καταβῆναι,], [-uu- uu -u u-uu- uu--]
[κλίμακος ἐξελάθοντο καθ᾽ ὑψηλῶν τε μελάθρων], [-uu -uu-u u --- u u--]
[ἔκπεσον ἀγνώσσοντες, ἐπαυχενίους δὲ λυθέντες], [-uu ---u u-uu- u u--]
[ἀστραγάλους ἐάγησαν, ὁμοῦ δ᾽ἐξήρυγον οἶνον.], [-uu- uu-u u- --uu --]
[πολλοὶ δ᾽εἰς ἕνα χῶρον ἀολλέες ἐκτείνοντο], [-- - uu -u u-uu ----]
[μαρνάμενοι, πολλοὶ δὲ διωκόμενοι κατὰ πύργων], [-uu- -- u u-uu- uu --]
[ἤριπον εἰς Ἀίδαο πανύστατον ἅλμα θορόντες.], [-uu - uu-u u-uu -u u--]
[παῦροι δὲ στεινῆς διὰ κοιλάδος, οἷάτε φῶρες,], [-- - -- uu -uu -uu --]
[πατρίδος ὀλλυμένης ἔλαθον χειμῶνα φυγόντες.], [-uu -uu- uu- --u u--]
[οἱ δ᾽ἔνδον πολέμῳ τε καὶ ἀχλύι κυμαίνοντες,], [- -- uu- u u -- ----]
[ἀνδράσιν οἰχομένοισι καὶ οὐ φεύγουσιν ὁμοῖοι,], [-uu -uu-u u - --u u--]
[πίπτον ἐπ᾽ ἀλλήλοισι· πόλις δ᾽οὐ χάνδανε λύθρον], [-u u ---u u- - -uu --]
[ἀνδρῶν χηρεύουσα, περιπλήθουσα δὲ νεκρῶν.], [-- ---u u---u u --]
[οὐδέ τι φειδωλή τις ἐγίνετο· φοιταλέῃ δὲ], [-u u --- u u-uu -uu- -]
[σπερχόμενοι μάστιγι φιλαγρύπνοιο κυδοιμοῦ], [-uu- --u u---u u--]
[οὐδὲ θεῶν ὄπιν εἶχον, ἀθεσμοτάτης δ᾽ὑπὸ ῥιπῆς], [-u u- uu -u u-uu- uu --]
[ἀθανάτων ἔχραινον ἀπενθέας αἵματι βωμούς.], [-uu- --u u-uu -uu --]
[οἰκτρότατοι δὲ γέροντες ἀτιμοτάτοισι φόνοισιν], [-uu- u u-u u-uu-u u--]
[οὐδ᾽ ὀρθοὶ κτείνοντο, χαμαὶ δ᾽ἱκετήσια γυῖα], [- -- --u u- uu-uu --]
[τεινάμενοι πολιοῖσι κατεκλίνοντο καρήνοις.], [-uu- uu-u u---u u--]
[πολλὰ δὲ νήπια τέκνα μινυνθαδίων ἀπὸ μαζῶν], [-u u -uu -u u-uu- uu --]
[μητέρος ἡρπάζοντο καὶ οὐ νοέοντα τοκήων], [-uu ---u u - uu-u u--]
[ἀμπλακίας ἀπέτινον, ἀνημέλκτου δὲ γάλακτος], [-uu- uu-u u--- u u--]
[παιδὶ μάτην ὀρέγουσα χοὰς ἐκόμισσε τιθήνη.], [-u u- uu-u u- uu-u u--]
[οἰωνοί τε κύνες τε κατὰ πτόλιν ἄλλοθεν ἄλλοι,], [--- u u- u u- uu -uu --]
[ἠέριοι πεζοί τε συνέστιοι εἰλαπινασταί,], [-uu- -- u u-uu -uu--]
[αἷμα μέλαν πίνοντες ἀμείλιχον εἶχον ἐδωδήν,], [-u u- --u u-uu -u u--]
[καὶ τῶν μὲν κλαγγὴ φόνον ἔπνεεν, οἱ δ᾽ὑλάοντες], [- - - -- uu -uu - uu--]
[ἄγρια κοπτομένοισιν ἐπ᾽ ἀνδράσιν ὠρύοντο,], [-uu -uu-u u -uu ----]
[νηλέες, οὐδ᾽ ἀλέγιζον ἑοὺς ἐρύοντες ἄνακτας.], [-uu - uu-u u- uu-u u--]
[τὼ δὲ γυναιμανέος ποτὶ δώματα Δηιφόβοιο], [- u u-uu- uu -uu -uu--]
[στελλέσθην Ὀδυσεύς τε καὶ εὐχαίτης Μενέλαος], [--- uu- u u --- uu--]
[καρχαλέοισι λύκοισιν ἐοικότες, οἵθ᾽ ὑπὸ νύκτα], [-uu-u u-u u-uu - uu --]
[χειμερίην φονόωντες ἀσημάντοις ἐπὶ μήλοις], [-uu- uu-u u--- uu --]
[οἴχονται, κάματον δὲ κατατρύχουσι νομήων.], [--- uu- u u---u u--]
[ἔνθα δύω περ ἐόντες ἀπειρεσίοισιν ἔμιχθεν], [-u u- u u-u u-uu-u --]
[ἀνδράσι δυσμενέεσσι· νέη δ᾽ἠγείρετο χάρμη], [-uu -uu-u u- --uu --]
[τῶν μὲν ἐπορνυμένων, τῶν δ᾽ὑψόθεν ἐκ θαλάμοιο], [- u u-uu- - -uu - uu--]
[βαλλόντων λιθάκεσσι καὶ ὠκυμόροισιν ὀιστοῖς.], [--- uu-u u -uu-u u--]
[ἀλλὰ καὶ ὣς ὑπέροπλα καρήατα πυργώσαντες], [-u u - uu-u u-uu ----]
[ἀρρήκτοις κορύθεσσι καὶ ἀσπίσι κυκλώσαντες], [--- uu-u u -uu ----]
[εἰσέθορον μέγα δῶμα· καὶ ἀντίβιον μὲν ὅμιλον,], [-uu- uu -u u -uu- u u--]
[θῆρας δειμαλέους, ἐλάων ἐδάιξεν Ὀδυσσεύς,], [-- -uu- uu- uu-u u--]
[Ἀτρείδης δ᾽ἑτέρωθεν ὑποπτήξαντα διώξας], [--- uu-u u---u u--]
[Δηίφοβον κατέμαρψε, μέσην κατὰ γαστέρα τύψας], [-uu- uu-u u- uu -uu --]
[ἧπαρ ὀλισθηρῇσι συνεξέχεεν χολάδεσσιν.], [-u u---u u-uu- uu--]
[ὣς ὁ μὲν αὐτόθι κεῖτο λελασμένος ἱπποσυνάων,], [- u u -uu -u u-uu -uu--]
[τῷ δ᾽ἕπετο τρομέουσα δορυκτήτη παράκοιτις], [- uu- uu-u u--- uu--]
[ἄλλοτε μὲν χαίρουσα κακῶν ἐπὶ τέρματι μόχθων,], [-uu - --u u- uu -u- -]
[ἄλλοτε δ᾽αἰδομένη, τοτὲ δ᾽ὀψέ περ ὡς ἐν ὀνείρῳ], [-uu -uu- uu -u u - u u--]
[λαθρίδιον στενάχουσα φίλης μιμνῄσκετο πάτρης.], [-uu- uu-u u- --uu --]
[Αἰακίδης δὲ γέροντα Νεοπτόλεμος βασιλῆα], [-uu- u u-u u-uu- uu--]
[πήμασι κεκμηῶτα παρ᾽ Ἑρκείῳ κτάνε βωμῷ], [-uu ---u u --- uu --]
[οἶκτον ἀπωσάμενος πατρώιον· οὐδὲ λιτάων], [-u u-uu- --uu -u u--]
[ἔκλυεν, οὐ Πηλῆος ὁρώμενος ἥλικα χαίτην], [-uu - --u u-uu -uu --]
[ᾐδέσαθ᾽, ἧς ὕπο θυμὸν ἀπέκλασεν ἠδὲ γέροντος], [-uu - uu -u u-uu -u u--]
[καίπερ ἐὼν βαρύμηνις ἐφείσατο τὸ πρὶν Ἀχιλλεύς.], [-u u- uu-u u-uu - u u--]
[σχέτλιος, ἦ μὲν ἔμελλε καὶ αὐτῷ πότμος ὁμοῖος], [-- - u u-u u -- -u u--]
[ἑσπέσθαι παρὰ βωμὸν ἀληθέος Ἀπόλλωνος], [--- uu -u u-uu ----]
[ὕστερον, ὁππότε μιν ζαθέου δηλήμονα νηοῦ], [-uu -uu - uu- --uu --]
[Δελφὸς ἀνὴρ ἐλάσας ἱερῇ κατέπεφνε μαχαίρῃ.], [-u u- uu- uu- uu-u u--]
[ἡ δὲ κυβιστήσαντα διηερίων ἀπὸ πύργων—], [- u u---u u-uu- uu --]
[χειρὸς Ὀδυσσείης ὀλοὸν βέλος—ἀθρήσασα], [-u u--- uu- uu----]
[Ἀνδρομάχη μινύωρον ἐκώκυεν Ἀστυάνακτα.], [-uu- uu-u u-uu -uu--]
[Κασσάνδρην δ᾽ᾔσχυνεν Ὀιλῆος ταχὺς Αἴας], [--- --- --- uu --]
[Παλλάδος ἀχράντοιο θεῆς ὑπὸ γοῦνα πεσοῦσαν·], [-uu ---u u- uu -u u--]
[ἡ δὲ βίην ἀνένευσε θεή, τὸ πρόσθεν ἀρηγὼν], [- u u- uu-u u- - -u u--]
[ἀνθ᾽ ἑνὸς Ἀργείοισιν ἐχώσατο πᾶσιν Ἀθήνη.], [- uu ---u u-uu -u u--]
[Αἰνείαν δ᾽ἔκλεψε καὶ Ἀγχίσην Ἀφροδίτη], [--- --u u --- uu--]
[οἰκτείρουσα γέροντα καὶ υἱέα, τῆλε δὲ πάτρης], [---u u-u u -uu -u u --]
[Αὐσονίην ἀπένασσε· θεῶν δ᾽ἐτελείετο βουλὴ], [-uu- uu-u u- uu-uu --]
[Ζηνὸς ἐπαινήσαντος, ἵνα κράτος ἄφθιτον εἴη], [-u u---u u- uu -uu --]
[παισὶ καὶ υἱωνοῖσιν ἀρηιφίλης Ἀφροδίτης.], [-u u ---u u-uu- uu--]
[τέκνα δὲ καὶ γενεὴν Ἀντήνορος ἀντιθέοιο], [-u u - uu- --uu -uu--]
[Ἀτρείδης ἐφύλαξε, φιλοξείνοιο γέροντος,], [--- uu-u u---u u--]
[μειλιχίης προτέρης τίνων χάριν ἠδὲ τραπέζης], [-uu- uu- -- uu -u u--]
[κείνης, ᾗ μιν ἔδεκτο γυνὴ πρηεῖα Θεανώ.], [-- - u u-u u- --u u--]
[δειλὴ Λαοδίκη, σὲ δὲ πατρίδος ἐγγύθι γαίης], [-- -uu- u u -uu -uu --]
[γαῖα περιπτύξασα κεχηνότι δέξατο κόλπῳ·], [-u u---u u-uu -uu --]
[οὐδέ σε Θησείδης Ἀκάμας οὐδ᾽ ἄλλος Ἀχαιῶν], [-u u --- uu- - -u u--]
[ἤγαγε ληιδίην, ἔθανες δ᾽ἅμα πατρίδι γαίῃ.], [-uu -uu- uu- uu -uu --]
[πᾶσαν δ᾽οὐκ ἂν ἔγωγε μόθου χύσιν ἀείσαιμι], [-- - u u-u u- uu ----]
[κρινάμενος τὰ ἕκαστα καὶ ἄλγεα νυκτὸς ἐκείνης·], [-uu- u u-u u -uu -u u--]
[Μουσάων ὅδε μόχθος, ἐγὼ δ᾽ἅπερ ἵππον ἐλάσσω], [--- uu - -- uu -u u--]
[τέρματος ἀμφιέλισσαν ἐπιψαύουσαν ἀοιδήν.], [-uu -uu-u u---u u--]
[ἄρτι γὰρ ἀντολίηθεν ἀπόσσυτος Ὠκεανοῖο], [-u u -uu-u u-uu -uu--]
[ἠρέμα λευκαίνουσα κατέγραφεν ἠέρα πολλήν,], [-uu ---u u-uu -uu --]
[νύκτα διαρρήξασα μιαιφόνον ἱππότις Ἠώς·], [-u u---u u-uu -uu --]
[οἱ δ᾽ἐπαγαλλόμενοι πολέμων ὑπεραυχέι νίκῃ], [- uu-uu- uu- uu-uu --]
[πάντοσε παπταίνεσκον ἀνὰ πτόλιν, εἴ τινες ἄλλοι], [-uu ---u u- uu - uu --]
[κλεπτόμενοι φεύγουσι φόνου πάνδημον ἀυτήν.], [-uu- --u u- --u u--]
[ἀλλ᾽ οἱ μὲν δέδμηντο λίνῳ θανάτοιο πανάγρῳ,], [- - - -- -- uu-u u--]
[ἰχθύες ὡς ἁλίῃσιν ἐπὶ ψαμάθοισι χυθέντες,], [-- - uu-u u- uu-u u--]
[Ἀργεῖοι δ᾽ἀπὸ μὲν μεγάρων νεοτευχέα κόσμον], [--- uu - uu- uu-uu --]
[ἐξέφερον, νηῶν ἀναθήματα, πολλὰ δ᾽ἐρήμων], [-uu- -- uu-uu -u u--]
[ἥρπαζον θαλάμων κειμήλια· σὺν δὲ γυναῖκας], [--- uu- --uu - u u--]
[ληιδίας σὺν παισὶν ἄγον ποτὶ νῆας ἀνάγκῃ.], [-uu- - -u u- uu -u u--]
[τείχεσι δὲ πτολίπορθον ἐπὶ φλόγα θωρήξαντες], [-uu - uu-u u- uu ----]
[ἔργα Ποσειδάωνος ἰῇ συνέχευον ἀυτμῇ.], [-u u---u u- uu-u u--]
[αὐτοῦ καὶ μέγα σῆμα φίλοις ἀστοῖσιν ἐτύχθη], [-- - uu -u u- --u --]
[Ἴλιος αἰθαλόεσσα· πυρὸς δ᾽ὀλεσίπτολιν ἄτην], [-uu -uu-u u- uu-uu --]
[Ξάνθος ἰδὼν ἔκλαυσε γόων ἁλιμυρέι πηγῇ,], [-u u- --u u- uu-uu --]
[Ἡφαίστῳ δ᾽ὑπόεικεν ἀτυζόμενος χόλον Ἥρης.], [--- uu-u u-uu- uu --]
[οἱ δὲ Πολυξείνης ἐπιτύμβιον αἷμα χέαντες,], [- u u--- uu-uu -u u--]
[μῆνιν ἱλασσάμενοι τεθνειότος Αἰακίδαο], [-u u-uu- --uu -uu--]
[Τρωιάδας τε γυναῖκας ἐλάγχανον, ἄλλα τε πάντα], [-uu- u u-u u-uu -u u --]
[χρυσὸν ἐμοιρήσαντο καὶ ἄργυρον· οἷσι βαθείας], [-u u---u u -uu -u u--]
[νῆας ἐπαχθήσαντες ἐριγδούπου διὰ πόντου], [-u u--- ---- uu --]
[ἐκ Τροίης ἀνάγοντο μόθον τελέσαντες Ἀχαιοί.], [- -- uu-u u- uu-u u--]
